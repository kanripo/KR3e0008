# -*- mode: mandoku-view; -*-
#+TITLE: 注解傷寒論
#+DATE: 2015-09-11 03:53:33.472893
#+PROPERTY: ID KR3e0008
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB03n0107-002注解傷寒論-卷第二.
<pb:KR3e0008_SBCK_002-1a>¶
註解傷寒論卷第二¶
　漢張仲景著　𣈆王叔和撰次¶
　宋成無巳註　明汪濟川校正¶
　　　傷寒例第三¶
隂陽大論云春氣温和夏氣暑熱秋氣清凉冬氣¶
冷冽此則四時正氣之序也¶
　春夏爲陽春温夏熱者陽之動始於温盛於暑¶
　故也秋冬爲隂秋凉而冬寒者以隂之動始於¶
　清盛於寒故也¶
冬時嚴寒萬𩔗深藏君子固宻則不傷於寒觸冒¶
<pb:KR3e0008_SBCK_002-1b>¶
之者乃名傷寒耳¶
　冬三月純隂用事陽乃伏藏水冰地坼寒氣嚴¶
　凝當是之時善攝生者岀處固宻去寒就温則¶
　不傷於寒其渉寒冷觸冐霜雪爲病者謂之傷¶
寒也¶
其傷於四時之氣皆能爲病¶
　春風夏暑秋濕冬寒謂之四時之氣¶
以傷寒爲毒者以其最成殺厲之氣也¶
熱爲陽陽主生寒爲隂隂主殺隂寒爲病最爲¶
肅殺毒厲之氣¶
<pb:KR3e0008_SBCK_002-2a>¶
中而即病者名曰傷寒不即病者寒毒藏於肌膚¶
至春變爲温病至夏變爲暑病暑病者熱極重於¶
温也¶
　内經曰先夏至日爲温病後夏至日爲暑病温¶
　暑之病夲傷於寒而得之故太醫均謂之傷寒¶
　也¶
是以辛苦之人春夏多温熱病皆由冬時觸寒所¶
致非時行之氣也凡時行者春時應暖而復大寒¶
夏時應大熱而反大凉秋時應凉而反大熱冬時¶
應寒而反大温此非其時而有其氣是以一&KR0010;之¶
<pb:KR3e0008_SBCK_002-2b>¶
中長㓜之病多相似者此則時行之氣也¶
　四時氣&KR0049;不正爲病謂之時行之氣時氣所行¶
　爲病非暴厲之氣感受必同是以一&KR0010;之中長¶
　㓜之病多相似也¶
夫欲&KR0049;知四時正氣爲病及時行疫氣之法皆當¶
按斗暦占之¶
　四時正氣者春風夏暑秋濕冬寒是也時行者¶
　時行之氣是也温者冬時感寒至春發者是也¶
　疫者暴厲之氣是也占前斗建審其時&KR0049;之寒¶
　溫察其邪氣之輕重而治之故下文曰¶
<pb:KR3e0008_SBCK_002-3a>¶
九月霜降節後冝漸寒向冬大寒至正月雨水節¶
後冝解也所以謂之雨水者以冰雪解而爲雨水¶
故也至驚蟄二月節後氣漸和暖向夏大熱至秋¶
便凉¶
冬寒春温夏熱秋凉爲四時之正氣也¶
從霜降以後至春分以前凡有觸冐霜露體中寒¶
即病者謂之傷寒也¶
　九月十月寒氣尚㣲爲病則輕十一月十二月¶
寒冽巳嚴爲病則重正月二月寒漸將解爲病¶
　亦輕此以冬時不調適有傷寒之人即爲病也¶
<pb:KR3e0008_SBCK_002-3b>¶
　此爲四時正氣中而即病者也¶
其冬有非節之暖者名曰冬温冬温之毒與傷寒¶
大異冬温復有先後更相重沓亦有輕重爲治不¶
同證如後章¶
　此爲時行之氣前云冬時應寒而反大温者是¶
　也¶
從立春節後其中無暴大寒又不冰雪而有人壯¶
熱爲病者此屬春時陽氣發於冬時伏寒變爲温¶
病¶
　此爲温病也内經曰冬傷於寒春必病温¶
<pb:KR3e0008_SBCK_002-4a>¶
從春分以後至秋分節前天有暴寒者皆爲時行¶
寒疫也三月四月或有暴寒其時陽氣尚弱爲寒¶
所折病熱猶輕五月六月陽氣巳盛爲寒所折病¶
熱則重七月八月陽氣巳衰爲寒所折病熱亦㣲¶
其病與温及暑病相似但治有殊耳¶
　此爲疫氣也是數者以明前斗暦之法占其隨¶
　時氣&KR0049;發病寒熱輕重不同耳¶
十五日得一氣於四時之中一時有六氣四六名¶
爲二十四氣也¶
　節氣十二中氣十二共二十四内經曰五日謂¶
<pb:KR3e0008_SBCK_002-4b>¶
之候三&KR0049;謂之氣六氣謂之時四時謂之歲¶
然氣&KR0049;亦有應至而不至或有未應至而至者或¶
有至而太過者皆成病氣也¶
疑漏或有至而不去此一句按金匱要畧曰有¶
未至而至有至而不至有至而不去有至而太¶
　過何故也師曰冬至之後甲子夜半少陽起少¶
隂之時陽始生天得温和以未得甲子天因温¶
　和此爲未至而至也以得甲子而天未温和此¶
爲至而不至也以得甲子天大寒不解此爲至¶
　而不去也以得甲子而天温如盛夏五六月時¶
<pb:KR3e0008_SBCK_002-5a>¶
　此爲至而太過也内經曰至而和則平至而甚¶
　則病至而反者病至而不至者病未至而至者¶
　病即是觀之脫漏明矣¶
但天地動静隂陽鼓撃者各正一氣耳¶
　内經曰隂陽者天地之道清陽爲天動而不息¶
　濁隂爲地静而不移天地隂陽之氣鼓擊而生¶
　春夏秋冬寒熱溫凉各正一氣也¶
是以彼春之暧爲夏之暑彼秋之忿爲冬之怒¶
春暖爲夏暑從生而至長也秋忿爲冬怒從肅¶
而至殺也¶
<pb:KR3e0008_SBCK_002-5b>¶
是故冬至之後一陽爻升一隂爻降也夏至之後¶
一陽氣下一隂氣上也¶
　十月六爻皆隂坤卦爲用隂極陽來陽生於子¶
　冬至之後一陽爻升一隂爻降於卦爲復言陽¶
　氣得復也四月六爻皆陽乾卦爲用陽極隂來¶
　隂生於午夏至之後一陽氣下一隂氣上於卦¶
　爲姤言隂則遇陽也内經曰冬至四十五日陽¶
　氣㣲上隂氣㣲下夏至四十五日隂氣㣲上陽¶
　氣㣲下¶
斯則冬夏二至隂陽合也春秋二分隂陽離也¶
<pb:KR3e0008_SBCK_002-6a>¶
　陽生於子隂生於午是隂陽相接故曰合陽退¶
　於酉隂退於卯是隂陽相背故曰離内經曰氣¶
至之謂至氣分之謂分至則氣同分則氣異¶
隂陽交易人變病焉¶
　天地隂陽之氣旣交錯而不正人所以變病内¶
　經曰隂陽相錯而變由生也¶
此君子春夏養陽秋冬養隂順天地之剛柔也¶
　内經曰養生者必順於時春夏養陽以凉以寒¶
　秋冬養隂以温以熱所以然者從其根故也¶
小人觸冐必嬰暴疹湏知毒烈之氣留在何經而¶
<pb:KR3e0008_SBCK_002-6b>¶
𤼵何病詳而取之¶
不能順四時調養觸冐寒温者必成暴病醫者¶
當在意審詳而治之¶
是以春傷於風夏必飱泄夏傷於暑秋必病瘧秋¶
傷於濕冬必咳嗽冬傷於寒春必病温此必然之¶
道可不審明之¶
當春之時風氣大行春傷於風風氣通於肝肝¶
　以春適王風雖入之不能即𤼵至夏肝衰然後¶
始動風滛末疾則當𤼵於四肢夏以陽氣外盛¶
　風不能外𤼵故攻内而爲飱泄飱泄者下利米¶
　穀不化而色黄當秋之時濕氣大行秋傷於濕¶
<pb:KR3e0008_SBCK_002-7a>¶
　濕則干於肺肺以秋適王濕雖入之不能即發¶
　至冬肺衰然後濕始動也雨滛腹疾則當發爲¶
　下利冬以陽氣内固濕氣不能下行故上逆而¶
　爲咳嗽當夏之時暑氣大行夏傷於暑夏以隂¶
　爲主内暑雖入之𫝑未能動及秋隂出而陽爲¶
　内主然後暑動傳隂而爲痎&KR1211;痎者二日一發¶
　&KR1211;者一日一發當冬之時寒氣大行冬傷於寒¶
　冬以陽爲主内寒雖入之𫝑未能動及春陽岀¶
　而隂爲内主然後寒動傳陽而爲温病是感冐¶
　四時正氣爲病必然之道¶
<pb:KR3e0008_SBCK_002-7b>¶
傷寒之病逐日淺深以施方治¶
　内經曰未滿三日者可汗而巳其滿三日者可¶
　泄而巳¶
今世人傷寒或始不早治或治不對病或日數乆¶
淹困乃告醫醫人又不依次第而治之則不中病¶
皆冝臨時消息制方無不効也今搜採仲景舊論¶
録其證&KR0049;診脉聲色對病眞方有神驗者擬防世¶
急也¶
　仲景之書逮今千年而顯用於世者王叔和之¶
力也¶
<pb:KR3e0008_SBCK_002-8a>¶
又圡地温凉高下不同物性剛柔飡居亦異是黃¶
帝興四方之問&KR0302;伯舉四治之能以訓後賢開其¶
未悟者臨病之工宜須兩審也¶
　東方地氣温南方地氣熱西方地氣凉北方地¶
　氣寒西北方高東南方下是圡地温凉高下不同¶
　也東方安居食魚西方陵居蕐食南方濕處而¶
　𥊏酸北方野處而食乳是飡居之異也東方治¶
宜砭石西方治冝毒藥南方治宜㣲針北方治¶
　宜灸&KR2130;是四方醫治不同也醫之治病當審其¶
　圡地所冝¶
<pb:KR3e0008_SBCK_002-8b>¶
凡傷於寒則爲病熱熱雖甚不死¶
　内經曰風寒客於人使人毫毛畢直皮膚閉而¶
　爲熱是傷寒爲病熱也鍼經曰多熱者易巳多¶
　寒者難巳是熱雖甚不死¶
若兩感於寒而病者必死¶
　表裏俱病者謂之兩感¶
尺寸俱浮者太陽受病也當一二日發以其脉上¶
連風府故頭項痛腰脊強¶
　太陽爲三陽之長其氣浮於外故尺寸俱浮是¶
　邪氣初入皮膚外在表也當一二日發風府穴¶
<pb:KR3e0008_SBCK_002-9a>¶
　名也項中央太陽之脉從巔入絡腦還出別下¶
　項是以上連風府其經循肩膞内俠脊抵腰中¶
　故病頭項痛腰脊強¶
尺寸俱長者陽明受病也當二三日發以其脉俠¶
鼻絡於目故身熱目疼鼻乾不得卧¶
　陽明血氣俱多尺寸俱長者邪併陽明而血氣¶
淖溢也太陽受邪不巳傳於陽明是當二三日¶
　發其脉俠鼻者陽明脉起於鼻交頸中絡於目¶
　陽明之脉正上䪼頞還岀繋目系身熱者陽明¶
　主身之肌肉鍼經曰陽明氣盛則身以前皆熱¶
<pb:KR3e0008_SBCK_002-9b>¶
　目疼鼻乾者經中客邪也不得卧者胃氣逆不¶
　得從其道也内經曰胃不和則卧不安¶
尺寸俱弦者少陽受病也當三四日發以其脉循¶
脇絡於耳故胷脇痛而耳聾¶
　内經曰陽中之少陽通於春氣春脉弦尺寸俱¶
　弦者知少陽受邪也二三日陽明之邪不巳傳¶
　於少陽是當三四日發胷脇痛而耳聾者經壅¶
　而不利也¶
此三經皆受病未入於府者可汗而巳¶
　三陽受邪爲病在表法當汗解然三陽亦有便¶
<pb:KR3e0008_SBCK_002-10a>¶
入府者入府則宜下故云未入於府者可汗而¶
巳¶
尺寸俱沉細者太隂受病也當四五日發以其脉¶
布胃中絡於嗌故腹滿而嗌乾¶
　陽極則隂受之邪傳三陽旣遍次乃傳於隂經¶
　在陽爲在表在隂爲在裏邪在表則見陽脉邪¶
　在裏則見隂脉陽邪傳隂邪氣内䧟故太隂受¶
病而脉尺寸俱沉細也自三陽傳於太隂是當¶
　四五日發也邪入於隂則漸成熱腹滿而嗌乾¶
　者脾經壅而成熱也¶
<pb:KR3e0008_SBCK_002-10b>¶
尺寸俱沉者少隂受病也當五六日發以其脉貫¶
腎絡於肺繋舌本故口燥舌乾而渴¶
　少隂腎水也性趣下少隂受病脉尺寸俱沉也¶
　四五日太隂之邪不巳至五六日則傳於少隂¶
也是少隂病當五六日發人傷於寒則爲病熱¶
謂始爲寒而終成熱也少隂爲病口燥舌乾而¶
渴邪傳入裏熱氣漸深也¶
尺寸俱㣲緩者厥隂受病也當六七日發以其脉¶
循隂噐絡於肝故煩滿而囊縮¶
緩者風脉也厥隂脉㣲緩者邪傳厥隂熱氣巳¶
<pb:KR3e0008_SBCK_002-11a>¶
　劇近於風也當六七日發以少隂邪傳於厥隂¶
　煩滿而囊縮者熱氣聚於内也¶
此三經皆受病巳入於府可下而巳¶
　三隂受邪爲病在裏於法當下然三隂亦有在¶
　經者在經則冝汗故云巳入於府者可下而巳¶
　經曰臨病之工宜須兩審¶
若兩感於寒者一日太陽受之即與少隂俱病則¶
頭痛口乾煩滿而渴二日陽明受之即與太隂俱¶
病則腹滿身熱不欲食讝語三日少陽受之即與¶
厥隂俱病則耳聾囊縮而厥水漿不入不知人者¶
<pb:KR3e0008_SBCK_002-11b>¶
六日死若三隂三陽五藏六府皆受病則榮衞不¶
行府藏不通則死矣¶
隂陽俱病表裏俱傷者爲兩感以其隂陽兩感¶
病則兩證俱見至於傳經則亦隂陽兩經俱傳¶
也始得一日頭痛者太陽口乾煩滿而渴者少¶
隂至二日則太陽傳於陽明而少隂亦傳於太¶
隂身熱讝語者陽明腹滿不欲食者太隂至三¶
日陽明傳於少陽而太隂又傳於厥隂耳聾者¶
少陽囊縮而厥者厥隂水漿不入不知人者胃¶
氣不通也内經曰五藏巳傷六府不通榮衞不¶
<pb:KR3e0008_SBCK_002-12a>¶
　行如是之後三日乃死何也&KR0302;伯曰陽明者十¶
　二經脉之長也其血氣盛故云不知人三日其¶
氣乃盡故死矣謂三日六經俱病榮衞之氣不¶
　得行於内外府藏之氣不得通於上下至六日¶
府藏之氣俱盡榮衞之氣俱絶則死矣¶
其不兩感於寒更不傳經不加異氣者至七日太¶
陽病衰頭痛少愈也八日陽明病衰身熱少歇也¶
九日少陽病衰耳聾㣲聞也十日太隂病衰腹减¶
如故則思飲食十一日少隂病衰渴止舌乾巳而¶
嚏也十二日厥隂病衰囊縱少腹㣲下大氣皆去¶
<pb:KR3e0008_SBCK_002-12b>¶
病人精神爽慧也¶
　六日傳遍三隂三陽之氣皆和大邪之氣皆去¶
病人精神爽慧也¶
若過十三日以上不間尺寸䧟者大危¶
　間者瘳也十二日傳經盡則當瘳愈若過十三¶
　日巳上不瘳尺寸之脉沉䧟者即正氣内衰邪¶
　氣獨勝故云大危¶
若更感異氣變爲他病者當依舊壞證病而治之¶
若脉隂陽俱盛重感於寒者變爲温&KR1211;¶
　異氣者爲先病未巳又感别異之氣也兩邪相¶
<pb:KR3e0008_SBCK_002-13a>¶
　合變爲他病脉隂陽俱盛者傷寒之脉也難經¶
　曰傷寒之脉隂陽俱盛而𦂳濇經曰脉盛身寒¶
　得之傷寒則爲前病熱未巳再感於寒寒熱相¶
&KR0366;變爲温&KR1211;¶
陽脉浮滑隂脉濡弱者更遇於風變爲風溫¶
　此前熱未歇又感於風者也難經曰中風之脉¶
　陽浮而滑隂濡而弱風來乘熱故變風温¶
陽脉洪數隂脉實大者遇温熱變為温毒温毒爲¶
病最重也¶
　此前熱未巳又感温熱者也陽主表隂主裏洪¶
<pb:KR3e0008_SBCK_002-13b>¶
　數實大皆熱也兩熱相合變爲温毒以其表裏¶
　俱熱故爲病最重¶
陽脉濡弱隂脉弦𦂳者更遇温氣變爲温疫以此¶
冬傷於寒發爲温病脉之變証方治如說¶
　此前熱未巳又感温氣者也温熱相合變爲温¶
疫¶
凡人有疾不時即治隱忍兾差以成痼疾¶
　凡&KR0116;不佳急須求治苟延時日則邪氣入深難¶
可復制千金曰凡有少苦似不如平常即須早¶
道若隱忍不治兾望自差須&KR0119;之間以成痼疾¶
<pb:KR3e0008_SBCK_002-14a>¶
　此之謂也¶
小兒女子益以滋甚¶
　小兒氣血未全女子血室多病凡所受邪易於¶
　滋蔓¶
時氣不和便當早言㝷其邪由及在腠理以時治¶
之罕有不愈者¶
　腠理者津液腠泄之所文理縫㑹之中也金匱¶
　要畧曰腠者是三焦通㑹元眞之處爲血氣所¶
　注理者是皮膚藏府之文理也邪客於皮膚則¶
　邪氣浮淺易爲散發若以時治之罕有不愈者¶
<pb:KR3e0008_SBCK_002-14b>¶
　矣金匱玉函曰主候長存形色未病未入腠理¶
針藥及時服將調節委以良醫病無不愈¶
患人忍之數日乃說邪氣入藏則難可制此爲家¶
有患備慮之要¶
　邪在皮膚則外属陽而易治邪傳入裏則内属¶
隂而難治内經曰善治者治皮毛其次治肌膚¶
　其次治筋脉其次治六府其次治五藏治五藏¶
　者半死半生也昔桓侯怠於皮膚之㣲疾以至¶
骨髓之病家有患者可不備慮¶
凡作湯藥不可避晨夜&KR0116;病須&KR0119;即冝便治不等¶
<pb:KR3e0008_SBCK_002-15a>¶
早晩則易愈矣¶
　千金曰凡始&KR0116;不佳即須治療迄至於病湯食¶
　競進折其毒𫝑自然而差¶
若或差遲病即傳變雖欲除治必難爲力¶
　傳有常也變無常也傳為循經而傳如太陽傳¶
　陽明是也變爲不常之變如陽證變隂證是也¶
　邪旣傳變病𫝑深也夲草曰病𫝑巳成可得半¶
愈病𫝑巳過命將難全¶
服藥正如方法縱意違師不須治之¶
内經曰拘於&KR0017;神者不可與言至德惡於針石¶
<pb:KR3e0008_SBCK_002-15b>¶
　者不可與言至巧病不許治者病必不治治之¶
　無功矣¶
凡傷寒之病多從風寒得之¶
　凡中風與傷寒爲病自古通謂之傷寒千金曰¶
　夫傷寒病者起自風寒入於腠理與精氣分爭¶
榮衞偏隔周身不通而病¶
始表中風寒入裏則不消矣¶
始自皮膚入於經絡傳於藏府是也¶
未有温覆而當不消散者¶
風寒初客於皮膚便&KR0300;湯藥温暖發散而當者¶
<pb:KR3e0008_SBCK_002-16a>¶
　則無不消散之邪¶
不在證治擬欲攻之猶當先解表乃可下之¶
　先解表而後下之則無復傳之邪也¶
若表巳解而内不消非大滿猶生寒熱則病不除¶
　表證雖罷裏不至大堅滿者亦未可下之是邪¶
　未収歛成實下之則裏虚而邪復不除猶生寒¶
　熱也¶
若表巳解而内不消大滿大實堅有燥屎自可除¶
下之雖四五日不能爲禍也¶
　外無表證裏有堅滿爲下證悉具外臺云表和¶
<pb:KR3e0008_SBCK_002-16b>¶
裏病下之則愈下證旣具則不必拘於日數¶
若不宜下而便攻之内虚熱入恊熱遂利煩燥諸¶
變不可勝數輕者困篤重者必死矣¶
　下之不當病輕者證猶變易而難治又矧重者¶
乎¶
夫陽盛隂虚汗之則死下之則愈陽虚隂盛汗之¶
則愈下之則死¶
表爲陽裏爲隂隂虚者陽必湊之陽盛之邪乘¶
　其裏虚而入於府者爲陽盛隂虚也經曰尺脉¶
　弱名曰隂不足陽氣下䧟入隂中則發熱者是矣¶
<pb:KR3e0008_SBCK_002-17a>¶
　下之除其内熱而愈若反汗之則竭其津液而¶
　死隂脉不足陽往從之陽脉不足隂往乘之隂¶
　邪乘其表虚客於榮衞之中者爲陽虚隂盛也¶
　經曰假令寸口脉㣲名曰陽不足隂氣上入陽¶
　中則灑淅惡寒者是矣汗之散其表寒則愈若¶
　反下之則脫其正氣而死經曰夲發汗而復下¶
　之此爲逆也夲先下之而反汗之爲逆¶
夫如是則神丹安可以誤發&KR0372;遂何可以妄攻虚¶
盛之治相背千里吉凶之機應若影響豈容易哉¶
神丹者發汗之藥也&KR0372;遂者下藥也若汗下當¶
<pb:KR3e0008_SBCK_002-17b>¶
　則吉汗下不當則凶其應如影隨形如響應聲¶
况桂枝下咽陽盛則斃承氣入胃隂盛以亡¶
　桂枝湯者發汗藥也承氣湯者下藥也金匱玉¶
　函曰不當汗而強與汗之者令人奪其津液枯¶
　槁而死不當下而強與下之者令人開膓洞泄¶
　便溺不禁而死¶
死生之要在乎須&KR0119;視身之盡不暇計日¶
　&KR0300;湯不當則災禍立見豈暇計其日數哉¶
此隂陽虚實之交錯其&KR0049;至㣲發汗&KR0269;下之相反¶
其禍至速而醫術淺狹懵然不知病源爲治乃悮¶
<pb:KR3e0008_SBCK_002-18a>¶
使病者殞殁自謂其分至今寃魂塞於𡨕路死屍¶
盈於矌野仁者鑒此豈不痛歟凡兩感病俱作治¶
有先後發表攻裏夲自不同而執迷妄意者乃云¶
神丹&KR0372;遂合而飲之且解其表又除其裏言巧似¶
是其理實違夫智者之舉錯也常審以愼愚者之¶
動作也必果而速安危之變豈可詭哉世上之士¶
但務彼翕習之榮而莫見此傾危之敗惟明者居¶
然能護其本近取諸身夫何逺之有焉¶
　兩感病俱作欲成不治之疾醫者大冝消息審¶
　其先後次第而治之若妄意攻治以求速效者¶
<pb:KR3e0008_SBCK_002-18b>¶
　必致傾危之敗¶
凡發汗温服湯藥其方雖言日三服若病劇不解¶
當促其間可半日中盡三服若與病相阻即便有¶
所&KR0116;重病者一日一夜當晬時觀之如服一劑病¶
證猶在故當復作本湯服之至有不肯汗岀服三¶
劑乃解若汗不岀者死病也¶
　發汗藥須温暖服者易爲發散也日三服者藥¶
　𫝑續也病𫝑稍重當促急服之以折盛熱不可¶
　拘於本方設藥病不相對湯入即便知之如隂¶
　多者&KR0300;以凉藥即寒逆隨生陽多者飮以温劑¶
<pb:KR3e0008_SBCK_002-19a>¶
　則熱毒即起是便有所&KR0116;晬時者周時也一日¶
　一夜服湯藥盡劑更㸔其傳如病證猶在當復¶
　作夲湯以發其汗若服三劑不解汗不出者邪¶
　氣大甚湯不能勝必成大疾千金曰熱病脉躁¶
　盛而不得汗者此陽脉之極也死¶
凡得時氣病至五六日而渴欲飮水飮不能多不¶
當與也何者以腹中熱尚少不能消之便更與人¶
作病也至七八日大渇欲飮水者猶當依證與之¶
與之常令不足勿極意也言能飮一斗與五升若¶
飲而腹滿小便不利若喘若&KR0938;不可與之忽然大¶
<pb:KR3e0008_SBCK_002-19b>¶
汗出是爲自愈也¶
　熱在上焦則爲消渴言熱消津液而上焦乾燥¶
　則生渇也大熱則能消水熱少不能消之若強¶
　飮則停飲變爲諸病至七八日陽勝氣温向解¶
　之時多尚生大渴亦須少少與之以&KR0243;胃氣不¶
　可極意飲也若飮而腹滿小便不利若喘若&KR0938;¶
　者爲水飮内停而不散不可更與之忽然陽氣¶
通水氣散先發於外作大汗而解¶
凡得病反能飲水此爲欲愈之病其不曉病者但¶
聞病飮水自愈小渇者乃強與飮之因成其禍不¶
<pb:KR3e0008_SBCK_002-20a>¶
可復數¶
　小渴者爲腹中熱少若強與水水飲不消復爲¶
　諸飲病也¶
凡得病厥脉動數服湯藥更遲脉浮大减小初躁¶
後静此皆愈證也¶
　動數之脉邪在陽也湯入而變遲者陽邪愈也¶
　浮大之脉邪在表也而復减小者表邪散也病¶
　初躁亂者邪所煩也湯入而安靜者藥勝病也¶
　是皆爲愈證¶
凡治温病可刺五十九穴¶
<pb:KR3e0008_SBCK_002-20b>¶
　五十九穴者以㵼諸經之温熱鍼經曰熱病取¶
　之諸陽五十九穴刺以㵼其熱而岀其汗實其¶
　隂而&KR0024;其不足所謂五十九刺兩手内外側各¶
　三凡十二痏五指間各一凡八痏足亦如是頭¶
　入髪際一寸旁三分各三凡六痏更入髪三寸¶
　邉五凡十痏耳前後口下各一項中一穴凡六¶
　痏巔上一&KR0479;㑹一髪際一廉泉一風池二天柱¶
　二又内經曰熱俞五十九頭上五行行五者以¶
　㵼諸陽之熱逆也大杼&KR0574;俞缺盆背俞此八者¶
　以㵼胷中之熱也氣衝三里巨虚上下廉此八者¶
<pb:KR3e0008_SBCK_002-21a>¶
　以㵼胃中之熱也雲門䯞骨委中髓空此八者¶
　以㵼四支之熱也五藏俞旁五此十者以㵼五¶
　藏之熱也凡此五十九穴者皆熱之左右也¶
又身之穴三百六十有五其三十九穴灸之有害¶
七十九穴刺之爲災并中髓也¶
　穴有三百六十五以應一&KR0010;其灸刺之禁皆肉¶
　薄骨解之處血脉虚少之分鍼灸井中髓也¶
凡脉四損三日死平人四息病人脉一至名曰四¶
損脉五損一日死平人正息病人脉一至名曰五¶
損脉六損一時死平人六息病人脉一至名曰六¶
<pb:KR3e0008_SBCK_002-21b>¶
損¶
　四藏氣絶者脉四損五藏氣絶者脉五損五藏¶
　六府俱絶者脉六損¶
脉盛身寒得之傷寒脉虚身熱得之傷暑¶
　内經曰脉者血之府也脉實血實脉虚血虚寒¶
　則傷血邪併於血則血盛而氣虚故傷寒者脉¶
　盛而身寒熱則傷氣邪併於氣則氣盛而血虚¶
　故傷暑者脉虚而身熱¶
脉隂陽俱盛大汗岀不解者死¶
　脉隂陽俱盛當汗岀而解若汗岀不解則邪氣¶
<pb:KR3e0008_SBCK_002-22a>¶
内勝正氣外脫故死内經曰汗出而脉尚躁盛¶
者死千金曰熱病巳得汗脉尚躁盛此陽脉之¶
極也死¶
脉隂陽俱虚熱不止者死¶
　脉隂陽俱虚者真氣弱也熱不止者邪氣勝也¶
内經曰病温虚甚者死¶
脉至乍踈乍數者死¶
　爲天真滎衞之氣斷絶也¶
脉至如轉索者其日死¶
　爲緊急而不軟是中無胃氣故不岀其日而死¶
<pb:KR3e0008_SBCK_002-22b>¶
讝言妄語身㣲熱脉浮大手足温者生逆冷脉沉¶
細者不過一日死矣¶
　讝言妄語陽病也身㣲熱脉浮大手足温爲脉¶
　病相應若身逆冷脉沉細爲陽病見隂脉脉病¶
　不相應故不過一日而死難經曰脉不應病病¶
　不應脉是爲死病¶
此以前是傷寒熱病證&KR0049;也¶
　　　辨痓濕暍脉證第四¶
傷寒所致太陽痓濕暍三種宜應别論以爲與傷¶
寒相似故此見之¶
<pb:KR3e0008_SBCK_002-23a>¶
　痓當作痙傳冩之誤也痓者惡也非強也内經曰¶
　肺移熱於腎傳於柔痓柔爲筋柔而無力痙謂骨¶
　痙而不隨痙者強也千金以強直爲痓經曰頸項¶
　強急口噤背反張者痓即是觀之痓爲痙字明矣¶
太陽病發熱無汗反惡寒者名曰剛痓¶
　千金曰太陽中風重感寒濕則變痓太陽病發¶
　熱無汗爲表實則不當惡寒今反惡寒者則太¶
　陽中風重感於寒爲痓病也以表實感寒故名¶
　剛痓¶
太陽病發熱汗出不惡寒者名曰柔痓¶
<pb:KR3e0008_SBCK_002-23b>¶
　太陽病發熱汗岀爲表虚則當惡寒其不惡寒¶
　者爲陽明病今發熱汗出而不惡寒者非陽明¶
　證則是太陽中風重感於濕爲柔痓也表虚感¶
　濕故曰柔痓¶
太陽病發熱脉沉而細者名曰痓¶
　太陽主表太陽病發熱爲表病脉當浮大今脉¶
　反沉細旣不愈則太陽中風重感於濕而爲痓¶
　也金匱要畧曰太陽病其證備身體強几几然¶
脉反沉遲此爲痓括蔞桂枝湯主之¶
太陽病發汗太多因致痓¶
<pb:KR3e0008_SBCK_002-24a>¶
　太陽病發汗太多則亡陽内經曰陽氣者精則¶
　養神柔則養筋陽㣲不能養筋則筋脉緊急而¶
成痓也¶
病身熱足寒頸項強急惡寒時頭熱靣赤目脉赤¶
獨頭靣揺卒口噤背反張者痓病也¶
　太陽中風爲純中風也太陽傷寒爲純傷寒也¶
　皆不作痓惟是太陽中風重感寒濕乃變爲痓¶
　也身熱足寒者寒濕傷下也時頭熱靣赤目脉¶
　赤風傷於上也頭摇者風主動也獨頭揺者頭¶
　爲諸陽之㑹風傷陽也若純傷風者身亦爲之¶
<pb:KR3e0008_SBCK_002-24b>¶
　動摇手足爲之搐搦此皆内挾寒濕故頭摇也¶
　口噤者寒主急也卒口噤者不常噤也有時而¶
　緩若風寒相&KR0366;則口噤而不時開此皆加之風¶
　濕故卒口噤也足太陽之脉起於目内眥上額¶
　交巔上其支别者從巔入絡腦還岀别下項循¶
肩膞内夾脊抵腰中下貫臀以下至足風寒客¶
　於經中則筋脉拘急故頸項強急而背反張也¶
太陽病關節疼痛而煩脉沉而細者此名濕痺之¶
&KR0049;其人小便不利大便反快但當利其小便¶
金匱要畧曰霧傷皮腠濕流關節疼痛而煩者¶
<pb:KR3e0008_SBCK_002-25a>¶
　濕氣内流也濕同水也脉沉而細者水性趣下¶
　也痺痛也因其關節煩疼而名曰濕痺非脚氣¶
　之痺也内經曰濕勝則濡泄小便不利大便反¶
　快者濕氣内勝也但當利其小便以宜泄腹中¶
　濕氣古云治濕之病不利小便非其治也¶
濕家之爲病一身盡疼發熱身色如似熏黃¶
身黃如橘子色者陽明瘀熱也此身色如似熏¶
黃即非陽明瘀熱身黃發熱者梔子蘗皮湯主¶
之爲表裏有熱則身不疼痛此一身盡疼非傷¶
寒客熱也知濕邪在經而使之脾惡濕濕傷則¶
<pb:KR3e0008_SBCK_002-25b>¶
脾病而色見是以身發黃者爲其黃如煙熏非¶
正黃色也¶
濕家其人但頭汗岀背強欲得&KR0013;覆向火若下之¶
早則&KR0938;𦙄滿小便不利舌上如胎者以丹田有熱¶
𦙄中有寒渴欲得水而不能飲則口燥煩也¶
　濕家有風濕有寒濕此寒濕相&KR0366;者也濕勝則¶
多汗傷寒則無汗寒濕相&KR0366;雖有汗而不能周¶
身故但頭汗出也背陽也腹隂也太陽之脉夾¶
脊抵腰太陽客寒濕表氣不利而背強也裏有¶
邪者外不惡寒表有邪者則惡寒欲得&KR0013;覆向¶
<pb:KR3e0008_SBCK_002-26a>¶
火者寒濕在表而惡寒也若下之早則傷動胃¶
氣損其津液故致&KR0938;而𦙄滿小便不利下後裏¶
　虚上焦陽氣因虚而䧟於下焦爲丹田有熱表¶
中寒乘而入於𦙄中爲𦙄上有寒使舌上生白¶
胎滑也藏燥則欲飲水以𦙄上客寒濕故不能¶
　飲而但口燥煩也¶
濕家下之額上汗岀㣲喘小便利者死若下利不¶
止者亦死¶
　濕家發汗則愈金匱要畧曰濕家身煩疼可與¶
　麻黃加术四兩發其汗爲冝若妄下則大逆額¶
<pb:KR3e0008_SBCK_002-26b>¶
　上汗岀而㣲喘者乃陽氣上逆也小便自利或¶
　下利者隂氣下流也隂陽相離故云死矣内經¶
　曰隂陽離缺精氣乃絶¶
問曰風濕相&KR0366;一身盡疼痛法當汗出而解值天¶
隂雨不止醫云此可發汗汗之病不愈者何也荅¶
曰發其汗汗大岀者但風氣去濕氣在是故不愈¶
也若治風濕者發其汗但㣲㣲似欲汗出者風濕¶
俱去也¶
值天隂雨不止明其濕勝也内經曰陽受風氣¶
　隂受濕氣又曰傷於風者上先受之傷於濕者¶
<pb:KR3e0008_SBCK_002-27a>¶
　下先受之風濕相&KR0366;則風在外而濕在内汗大¶
　岀者其氣暴暴則外邪岀而裏邪不能岀故風¶
去而濕在汗㣲㣲而岀者其氣緩緩則内外之¶
　邪皆岀故風濕俱去也¶
濕家病身上疼痛發熱靣黃而喘頭痛鼻塞而煩¶
其脉大自能飯食腹中和無病病在頭中寒濕故¶
鼻塞内藥鼻中則愈¶
病有淺深證有中外此則濕氣淺者也何以言¶
之濕家不云關節煩疼而云身上疼痛是濕氣¶
不流關節而外客肌表也不云發熱身似熏黃¶
<pb:KR3e0008_SBCK_002-27b>¶
　復云發熱靣黃而喘是濕不干於脾而薄於上¶
　焦也隂受濕氣則濕邪爲深今頭痛鼻塞而煩¶
　是濕客於陽而不客於隂也濕家之脉當沉細¶
　爲濕氣内流脉大者陽也則濕不内流而外在¶
　表也又以自能飲食𦙄腹别無滿痞爲腹中和¶
　無病知其濕氣㣲淺内藥鼻中以宣泄頭中寒¶
濕¶
病者一身盡疼發熱日晡所劇者此名風濕此病¶
傷於汗岀當風或乆傷取冷所致也¶
　一身盡疼者濕也發熱日晡所劇者風也若汗¶
<pb:KR3e0008_SBCK_002-28a>¶
　岀當風而得之者則先客濕而後感風若乆傷¶
　取冷得之者則先傷風而後中濕可與麻黃杏¶
　仁薏苡仁&KR0372;草湯見金匱要畧中¶
太陽中熱者暍是也其人汗岀惡寒身熱而渴也¶
　汗岀惡寒身熱而不渴者中風也汗岀惡寒身¶
　熱而渴者中暍也白虎加人參湯主之見金匱¶
　要畧中方¶
太陽中暍者身熱疼重而脉㣲弱此亦夏月傷冷¶
水水行皮中所致也¶
　經曰脉虚身熱得之傷暑身熱脉㣲弱者暍也¶
<pb:KR3e0008_SBCK_002-28b>¶
　身體疼重者水也夏時暑熱以水灌洗而得之¶
　一物𤓰蔕散主之見金匱要畧中方¶
太陽中暍者發熱惡寒身重而疼痛其脉弦細芤¶
遲小便巳灑灑然毛聳手足逆冷小有勞身即熱¶
口開前板齒燥若發汗則惡寒甚加温針則發熱¶
甚數下之則淋甚¶
　病有在表有在裏者有表裏俱病者此則表裏¶
　俱病者也發熱惡寒身重疼痛者表中暍也脉¶
　弦細芤遲者中暑脉虚也小便巳灑灑然毛聳¶
　手足逆冷者太陽經氣不足也小有勞身即熱¶
<pb:KR3e0008_SBCK_002-29a>¶
　者謂勞動其陽而暍即發也口開前板齒燥者¶
重有熱也内經曰因於暑汗煩則喘喝口開謂¶
喘喝也以喘喝不止故前板齒乾燥若發汗以¶
去表邪則外虚陽氣故惡寒甚若以温針𦔳陽¶
則火熱内攻故發熱甚若下之以除裏熱則内¶
虚而膀胱燥故淋甚¶
　　　辨太陽病脉證并治法上第五¶
太陽之爲病脉浮頭項強痛而惡寒¶
經曰尺寸俱浮者太陽受病太陽受病太陽主¶
表爲諸陽主氣脉浮頭項強痛而惡寒者太陽¶
<pb:KR3e0008_SBCK_002-29b>¶
　表病也¶
太陽病發熱汗岀惡風脉緩者名爲中風¶
　風陽也寒隂也風則傷衞發熱汗岀惡風者衞¶
　中風滎病發熱無汗不惡風而惡寒衞病則發¶
　熱汗岀不惡寒而惡風以衞爲陽衞外者也病¶
　則不能衞固其外而皮腠踈故汗岀而惡風也¶
　傷寒脉緊傷風脉緩者寒性勁急而風性解緩¶
　故也¶
太陽病或巳發熱或未發熱必惡寒體痛嘔逆脉¶
隂陽俱緊者名曰傷寒¶
<pb:KR3e0008_SBCK_002-30a>¶
經曰凡傷於寒則爲病熱爲寒氣客於經中陽¶
　經怫結而成熱也中風即發熱者風爲陽也及¶
　傷寒云或巳發熱或未發熱以寒爲隂邪不能¶
　即熱欝而方變熱也風則傷衞寒則傷榮衞虚¶
　者惡風榮虚者惡寒榮傷寒者必惡寒也氣病¶
　者則麻血病者則痛風令氣緩寒令氣逆體痛¶
　嘔逆者榮中寒也經曰脉盛身寒得之傷寒脉¶
隂陽俱緊者知其傷寒也¶
傷寒一日太陽受之脉若靜者爲不傳頗欲&KR0269;若¶
燥煩脉數急者爲傳也¶
<pb:KR3e0008_SBCK_002-30b>¶
　太陽主表一日則太陽受邪至二日當傳陽明¶
　若脉氣㣲而不傳陽明胃經受邪則喜&KR0269;寒邪¶
　傳裏者則變熱如頗欲&KR0269;若煩燥脉急數者爲¶
　太陽寒邪變熱傳於陽明也¶
傷寒二三日陽明少陽證不見者爲不傳也¶
　傷寒二三日無陽明少陽證知邪不傳止在太¶
　陽經中也¶
太陽病發熱而渴不惡寒者爲温病¶
　發熱而渴不惡寒者陽明也此太陽受邪知爲¶
　温病非傷寒也積温成熱所以發熱而渴不惡¶
<pb:KR3e0008_SBCK_002-31a>¶
　寒也¶
若發汗巳身灼熱者名曰風温風温爲病脉隂陽¶
俱浮自汗岀身重多眠睡息必鼾語言難岀若被¶
下者小便不利直視失溲若&KR0013;火者㣲發黃色劇¶
則如驚癎時瘈瘲若火熏之一逆尚引日再逆促¶
命期¶
傷寒發汗巳則身凉若發汗巳身灼熱者非傷¶
寒爲風温也風傷於上而陽受風氣風與温相¶
合則傷衞脉隂陽俱浮自汗岀者衞受邪也衞¶
者氣也風則傷衞温則傷氣身重多眠睡者衞¶
<pb:KR3e0008_SBCK_002-31b>¶
　受風温而氣昏也鼻息必鼾語言難岀者風温¶
　外甚而氣擁不利也若&KR0013;下者則傷藏氣太陽¶
　膀胱經也内經曰膀胱不利爲癃不約爲遺溺¶
　癃者小便不利也太陽之脉起目内眥内經曰¶
　瞳子高者太陽不足戴眼者太陽巳絶小便不¶
　利直視失溲爲下後竭津液損藏氣風温外勝¶
　經曰欲絶也爲難治若被火者則火𦔳風温成¶
　熱㣲者熱瘀而發黃劇者熱甚生風如驚癎而¶
　時瘈瘲也先曽&KR0013;火爲一逆若更以火熏之是¶
　再逆也一逆尚猶延引時日而不愈其再逆者¶
<pb:KR3e0008_SBCK_002-32a>¶
　必致危殆故云促命期¶
病有發熱惡寒者發於陽也無熱惡寒者發於隂¶
也發於陽者七日愈發於隂者六日愈以陽數七¶
隂數六故也¶
陽爲熱也隂爲寒也發熱而惡寒寒傷陽也無¶
熱而惡寒寒傷隂也陽法火隂法水火成數七¶
　水成數六陽病七日愈者火數足也隂病六日¶
　愈者水數足也¶
太陽病頭痛至七日巳上自愈者以行其經盡故¶
也若欲作再經者鍼足陽明使經不傳則愈¶
<pb:KR3e0008_SBCK_002-32b>¶
傷寒自一日至六日傳三陽三隂經盡至七日¶
當愈經曰七日太陽病衰頭痛少愈若七日不¶
愈則太陽之邪再傳陽明鍼足陽明爲迎而奪¶
之使經不傳則愈¶
太陽病欲解時從巳至未上¶
巳爲正陽則陽氣得以復也始於太陽終於厥¶
隂六經各以三時爲解而太陽從巳至未陽明¶
從申至戌少陽從寅至辰至於太隂從亥至丑¶
少隂從子至寅厥隂從丑至卯者以陽行也速¶
隂行也緩陽主於晝隂主於夜陽三經解時從¶
<pb:KR3e0008_SBCK_002-33a>¶
　寅至戌以陽道常饒也隂三經解時從亥至卯¶
　以隂道常乏也内經曰陽中之太陽通於夏氣¶
　則巳午未太陽乘王也¶
風家表解而不了了者十二日愈¶
　中風家發汗解後未全快暢者十二日大邪皆¶
　去六經悉和則愈¶
病人身大熱反欲得近衣者熱在皮膚寒在骨髓¶
也身大寒反不欲近衣者寒在皮膚熱在骨髓也¶
皮膚言淺骨髓言深皮膚言外骨髓言内身熱¶
欲得衣者表熱裏寒也身寒不欲衣者表寒裏¶
<pb:KR3e0008_SBCK_002-33b>¶
　熱也¶
太陽中風陽浮而隂弱陽浮者熱自發隂弱者汗¶
自出嗇嗇惡寒淅淅惡風翕翕發熱鼻鳴乾嘔者¶
桂枝湯主之¶
　陽以&KR0049;衞隂以候榮陽脉浮者衞中風也隂脉¶
　弱者榮氣弱也風并於衞則衞實而榮虚故發¶
熱汗自出也經曰太陽病發熱汗岀者此爲榮¶
　弱衞強者是也嗇嗇者不足也惡寒之貌也淅¶
　淅者灑淅也惡風之貌也衞虚則惡風榮虚則¶
　惡寒榮弱衞強惡寒復惡風者以自汗岀則皮¶
<pb:KR3e0008_SBCK_002-34a>¶
膚緩腠理踈是亦惡風也翕翕者熇熇然而熱¶
也若合羽所覆言熱在表也鼻鳴乾嘔者風擁¶
而氣逆也與桂枝湯和榮衞而散風邪也¶
桂枝湯方¶
　桂枝(三兩去皮/味辛熱)芍藥(三兩味苦/酸㣲寒)&KR0372;草(二兩炙/味&KR0372;平)¶
　　生薑(三兩切/味辛温)大&KR0037;(十二枚擘/味&KR0372;温)¶
内經曰辛&KR0372;發散爲陽桂枝湯辛&KR0372;之劑也所¶
　以發散風邪内經曰風滛所勝平以辛佐以苦¶
　&KR0372;以&KR0372;緩之以酸収之是以桂枝爲主芍藥&KR0372;¶
草爲佐也内經曰風滛於内以&KR0372;緩之以辛散¶
<pb:KR3e0008_SBCK_002-34b>¶
　之是以生薑大&KR0037;爲使也¶
右伍味㕮咀以水㭍升㣲火煑取三升去滓適寒¶
温服壹升服巳湏&KR0119;歠熱稀粥壹升餘以𦔳藥力¶
温覆令壹時許遍身漐漐㣲似有汗者益佳不可¶
令如水流漓病必不除若壹服汗岀病差停後服¶
不必盡劑若不汗更服依前法又不汗後服小促¶
&KR2005;其間半日許令叄服盡若病重者壹日壹夜服¶
周時觀之服壹劑盡病證猶在者更作服若汗不¶
岀者乃服至貳叄劑禁生冷粘滑肉麵五辛酒酪¶
臭惡等物¶
<pb:KR3e0008_SBCK_002-35a>¶
太陽病頭痛發熱汗岀惡風者桂枝湯主之¶
　頭痛者太陽也發熱汗岀惡風者中風也與桂¶
　枝湯解散風邪¶
太陽病項背強几几反汗岀惡風者桂枝加葛根¶
湯主之¶
　几几者伸頸之貌也動則伸頸摇身而行項背¶
強者動則如之項背几几者當無汗反汗岀惡¶
風者中風表虚也與桂枝湯以和表加麻黃葛¶
根以祛風且麻黃主表實後葛根湯證云太陽¶
病項背強几几無汗惡風葛根湯主之藥味正¶
<pb:KR3e0008_SBCK_002-35b>¶
　與此方同其無汗者當用麻黃今自汗岀恐不¶
　加麻黃但加葛根也¶
太陽病下之後其氣上衝者可與桂枝湯方用前¶
法若不上衝者不可與之¶
　太陽病属表而反下之則虚其裏邪欲乘虚傳¶
　裏若氣上衝者裏不受邪而氣逆上與邪爭也¶
　則邪仍在表故當復與桂枝湯解外其氣不上¶
　衝者裏虚不能與邪爭邪氣巳傳裏也故不可¶
　更與桂枝湯攻表¶
太陽病三日巳發汗若&KR0269;若下若温鍼仍不解者¶
<pb:KR3e0008_SBCK_002-36a>¶
此爲壞病桂枝不中與也觀其脉證知犯何逆隨¶
證治之¶
　太陽病三日中曽經𤼵汗&KR0269;下温鍼虚其正氣¶
　病仍不解者謂之壞病言爲醫所壞病也不可¶
復與桂枝湯審觀脉證知犯何逆而治之逆者¶
　隨所逆而救之¶
桂枝本爲解肌若其人脉浮𦂳發熱汗不岀者不¶
可與也常須識此勿令誤也¶
脉浮發熱汗岀惡風者中風也可與桂枝湯解¶
肌脉浮𦂳發熱不汗出者傷寒也可與麻黃湯¶
<pb:KR3e0008_SBCK_002-36b>¶
　常須識此勿妄治也¶
若酒客病不可與桂枝湯得湯則嘔以酒客不喜¶
&KR0372;故也¶
　酒客内熱喜辛而惡&KR0372;桂枝湯&KR0372;酒客得之則¶
中滿而嘔¶
喘家作桂枝湯加厚朴杏子佳¶
太陽病爲諸陽主氣風甚氣擁則生喘也與桂¶
枝湯以散風加厚朴杏仁以降氣¶
凡服桂枝湯&KR0269;者其後必&KR0269;膿血也¶
内熱者服桂枝湯則&KR0269;如酒客之𩔗也旣亡津¶
<pb:KR3e0008_SBCK_002-37a>¶
液又爲熱所&KR0366;其後必&KR0269;膿血&KR0269;膿血謂之肺¶
痿金匱要畧曰熱在上焦爲肺痿謂或從汗或¶
從嘔&KR0269;重亡津液故得之¶
太陽病發汗遂漏不止其人惡風小便難四支㣲¶
急難以屈伸者桂枝加附子湯主之¶
太陽病因發汗遂汗漏不止而惡風者爲陽氣¶
不足因發汗陽氣益虚而皮腠不固也内經曰¶
膀胱者州都之官津液藏焉氣化則岀小便難¶
者汗岀亡津液陽氣虚弱不能施化四肢者諸¶
陽之夲也四肢㣲急難以屈伸者亡陽而脫液¶
<pb:KR3e0008_SBCK_002-37b>¶
也鍼經曰液脫者骨屬屈伸不利與桂枝加附¶
子湯以温經復陽¶
太陽病下之後脉促胷滿者桂枝去芍藥湯主之¶
若㣲惡寒者去芍藥方中加附子湯主之¶
脉來數時一止復來者名曰促促爲陽盛則不¶
因下後而脉促者也此下後脉促不得爲陽盛¶
也太陽病下之其脉促不結胷者此爲欲解此¶
下後脉促而復胷滿則不得爲欲解由下後陽¶
虚表邪漸入而客於胷中也與桂枝湯以散客¶
邪通行陽氣芍藥益隂陽虚者非所冝故去之¶
<pb:KR3e0008_SBCK_002-38a>¶
　陽氣巳虚若更加之㣲惡寒則必當温劑以散¶
　之故加附子¶
太陽病得之八九日加&KR1211;狀發熱惡寒熱多寒少¶
其人不嘔清便欲自可一日二三度發脉㣲緩者¶
爲欲愈也脉㣲而惡寒者此隂陽俱虚不可更發¶
汗更下更&KR0269;也靣色反有熱色者未欲解也以其¶
不能得小汗岀身必痒宜桂枝麻黄各半湯¶
傷寒八九日則邪傳再經又遍三陽欲傳三隂¶
　之時也傳經次第則三日傳遍三陽至四日陽¶
去入隂不入隂者爲欲解其傳隂經第六日傳¶
<pb:KR3e0008_SBCK_002-38b>¶
　遍三隂爲傳經盡而當解其不解傳爲再經者¶
　至九日又遍三陽陽不傳隂則解如&KR1211;發作有¶
　時也寒多者爲病進熱多者爲病退經曰厥少¶
　熱多其病爲愈寒多熱少陽氣退故爲進也今¶
　雖發熱惡寒而熱多寒少爲陽氣進而邪氣少¶
　也裏不和者嘔而利今不嘔清便自調者裏和¶
　也寒熱間日發者邪氣深也日一發者邪氣復¶
　常也日再發者邪氣淺也日二三發者邪氣㣲¶
　也内經曰大則邪至小則平言邪甚則脉大邪¶
　少則脉㣲今日數多而脉㣲緩者是邪氣㣲緩¶
<pb:KR3e0008_SBCK_002-39a>¶
　也故云欲愈脉㣲而惡寒者表裏俱虚也陽表¶
　也隂裏也脉㣲爲裏虚惡寒爲表虚以表裏俱¶
　虚故不可更發汗更下更&KR0269;也隂陽俱虚則靣¶
色青白反有熱色者表未解也熱色爲赤色也¶
得小汗則和不得汗則得邪氣外散皮膚而爲¶
痒也與桂枝麻黃各半湯小發其汗以除表邪¶
太陽病初服桂枝湯反煩不解者先刺風池風府¶
却與桂枝湯則愈¶
煩者熱也服桂枝湯後當汗岀而身凉和若反¶
煩不解者風甚而未能散也先刺風池風府以¶
<pb:KR3e0008_SBCK_002-39b>¶
　通太陽之經而泄風氣却與桂枝湯解散則愈¶
服桂枝湯大汗岀脉洪大者與桂枝湯如前法若¶
形如&KR1211;日再發者汗岀必解宜桂枝二麻黃一湯¶
　經曰如服一劑病證猶在者故當復作本湯服¶
　之服桂枝湯汗岀後脉洪大者病猶在也若形¶
　如&KR1211;日再發者邪氣客於榮衞之間也與桂枝¶
　二麻黃一湯解散榮衞之邪¶
服桂枝湯大汗岀後大煩渴不解脉洪大者白虎¶
加人參湯主之¶
大汗岀脉洪大而不渴邪氣猶在表也可更與¶
<pb:KR3e0008_SBCK_002-40a>¶
桂枝湯若大汗岀脉洪大而煩渴不解者表裏¶
有熱不可更與桂枝湯可與白虎加人參湯生¶
津止渴和表散熱¶
太陽病發熱惡寒熱多寒少脉㣲弱者此無陽也¶
不可更汗宜桂枝二越婢一湯方¶
桂枝二越婢一湯方¶
　　桂枝(去/皮)芍藥　&KR0372;草(各十/八銖)¶
　　生薑(一兩/三錢切)大&KR0037;(四枚/擘)麻黄(十八銖/去節)¶
　　石膏(二十四銖/碎綿褁)¶
　胃爲十二經之主脾治水榖爲卑藏若婢内經¶
<pb:KR3e0008_SBCK_002-40b>¶
　曰脾主爲胃行其津液是湯所以謂之越脾者¶
　以發越脾氣通行津液外臺方一名越脾湯即¶
　此義也¶
右㭍味㕮咀以五升水煑麻黄一二沸去上沫内¶
諸藥煑取二升去滓温服一升夲方當裁爲越婢¶
湯桂枝湯合飲一升今合爲一方桂枝二越婢一¶
服桂枝湯或下之仍頭項強痛翕翕發熱無汗心下¶
滿㣲痛小便不利者桂枝湯去桂加茯苓白术湯主¶
之¶
　頭項強痛翕翕發熱雖經汗下爲邪氣仍在表¶
<pb:KR3e0008_SBCK_002-41a>¶
　也心下滿㣲痛小便利者則欲成結胷今外證¶
　未罷無汗小便不利則心下滿㣲痛爲停飮也¶
　與桂枝湯以解外加茯苓白术利小便行留飲¶
傷寒脉浮自汗岀小便數心煩㣲惡寒脚攣急反¶
與桂枝湯欲攻其表此誤也得之便厥咽中乾煩¶
燥&KR0269;逆者作&KR0372;草乾薑湯與之以復其陽若厥愈¶
足温者更作芍藥&KR0372;草湯與之其脚即伸若胃氣¶
不和讝語者少與調胃承氣湯若重發汗復加燒¶
鍼者四逆湯主之¶
　脉浮自汗岀小便數而惡寒者陽氣不足也心¶
<pb:KR3e0008_SBCK_002-41b>¶
　煩脚攣急者隂氣不足也隂陽血氣俱虚則不¶
　可發汗若與桂枝湯攻表則又損陽氣故爲誤¶
　也得之便厥咽中乾煩燥&KR0269;逆者先作&KR0372;草乾¶
　姜湯復其陽氣得厥愈足温乃與芍藥&KR0372;草湯¶
益其隂血則脚踁得伸隂陽雖復其有胃燥讝¶
　語少與調胃承氣湯㣲溏以和其胃重發汗爲¶
　亡陽加燒針則損隂内經曰榮氣㣲者加燒針¶
則血不流行重發汗復燒針是隂陽之氣大虚¶
　四逆湯以復隂陽之氣¶
&KR0372;草乾薑湯方¶
<pb:KR3e0008_SBCK_002-42a>¶
　　&KR0372;草(四兩炙/味&KR0372;平)乾薑(二兩炮/味辛熱)¶
内經曰辛&KR0372;發散爲陽&KR0372;草乾薑相合以復陽¶
氣¶
右㕮咀以水叄升煑取一升五合去滓分温再服¶
芍藥&KR0372;草湯方¶
　　白芍藥(四兩味/酸㣲寒)&KR0372;草(四兩炙/&KR0372;平)¶
　芍藥白&KR0024;而赤㵼白収而赤散也酸以收之&KR0372;¶
　以緩之酸&KR0372;相合用&KR0024;隂血¶
右二味㕮咀以水叄升煑取一升半去滓分温再¶
服之¶
<pb:KR3e0008_SBCK_002-42b>¶
調胃承氣湯方¶
　　大黄(四兩去皮/清酒浸)&KR0372;草(二兩炙/味&KR0372;平)芒硝(半斤味醎/苦大寒)¶
内經曰熱滛於内治以醎寒佐以苦&KR0372;芒硝醎¶
寒以除熱大黄苦寒以蕩實&KR0372;草&KR0372;平𦔳二物¶
　推陳而緩中¶
右三味㕮咀以水叄升煑取一升去滓内芒硝更¶
上火㣲煑令沸少少温服¶
四逆湯方¶
　　&KR0372;草(二兩炙/味&KR0372;平)乾薑(一兩半/味辛熱)¶
　　附子(一枚生用去皮/破八片辛大熱)¶
<pb:KR3e0008_SBCK_002-43a>¶
　内經曰寒&KR0075;於内治以&KR0372;熱又曰寒滛所勝平¶
　以辛熱&KR0372;草薑附相合爲&KR0372;辛大熱之劑乃可¶
　發散隂陽之氣¶
右三味㕮咀以水三升煑取一升二合去滓分温¶
再服強人可大附子一枚乾薑三兩¶
問曰證𧰼陽旦按法治之而増劇厥逆咽中乾兩¶
脛拘急而讝語師曰言夜半手足當温兩脚當伸¶
後如師言何以知此荅曰寸口脉浮而大浮則為¶
風大則爲虚風則生㣲熱虚則兩脛攣病證𧰼桂¶
枝因加附子參其間増桂令汗出附子温經亡陽¶
<pb:KR3e0008_SBCK_002-43b>¶
故也厥逆咽中乾煩燥陽明内結讝語煩亂更飲¶
&KR0372;草乾薑湯夜半陽氣還兩足當熱脛尚㣲拘急¶
重與芍藥&KR0372;草湯爾乃脛伸以承氣湯㣲溏則止¶
其讝語故知病可愈¶
　陽旦桂枝湯别名也前證脉浮自汗岀小便數¶
　心煩㣲惡寒脚攣急與桂枝湯證相似是證𧰼¶
陽旦也與桂枝湯而増劇得寸口脉浮大浮爲¶
風邪大爲血虚即於桂枝湯加附子温經以&KR0024;¶
虚増桂令汗出以祛風其有治之之逆而増厥¶
者與&KR0372;草乾薑湯陽復而足温更與芍藥&KR0372;草¶
<pb:KR3e0008_SBCK_002-44a>¶
　湯隂和而脛伸表邪巳解隂陽巳復而有陽明¶
　内結讝語煩亂少與調胃承氣湯㣲溏泄以和¶
　其胃則隂陽之氣皆和内外之邪悉去故知病¶
　可愈¶
　　　釋音¶
　清凉(上七/正反)疫(音/&KR0229;)忿(孚吻/切)¶
　疹(之忍切/癮疹也)飱泄(上音孫/下音薛)&KR0479;(音/信)¶
　痎(音皆/瘧也)䪼頞(上音拙面骨也/下音遏鼻也)¶
　逮(音代/及也)砭(悲廉切/石針也)&KR0778;(如劣/切)¶
　中病(上音/衆)之長(音/掌)嗌(音益/咽也)¶
<pb:KR3e0008_SBCK_002-44b>¶
　沓(徒合/切)俱見(音/現)嚏(丁計/切)¶
　瘳(音抽病/愈也)痼(音/固)迄(許訖切/至也)¶
　狹懵(上戸甲切/下莫孔切)殞(羽粉/功)晬(祖對切/周&KR0010;也)¶
　痏(羽&KR0100;/切)&KR0574;(於陵切/𦙄也)䯞(音偶又音/虞肩前也)¶
　痓(充至切惡也/一曰風病)暍(音謁傷/暑也)痙(巨井切/強急也)¶
　几几(音殊短羽鳥/飛几几也)攣(力全/㓛)¶
　内藥(上音/納)晡(布胡/切)灑(蘇狠切/驚貌)¶
　惡寒(上烏/路切)怫(音/佛)鼾(音汗卧/息也)¶
　癃(音/隆)淅(思歴/切)熇(許酷切/熱也)¶
　歠(昌恱/切)漐(直立切/汗岀貌)脛(胡定/切)卷二終¶
