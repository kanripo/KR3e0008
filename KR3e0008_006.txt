# -*- mode: mandoku-view; -*-
#+TITLE: 注解傷寒論
#+DATE: 2015-09-11 03:53:33.695185
#+PROPERTY: ID KR3e0008
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB03n0107-006注解傷寒論-卷第六.
<pb:KR3e0008_SBCK_006-1a>¶
註解傷寒論卷第六¶
漢張仲景著　𣈆王叔和撰次¶
　宋成無已註　明汪濟川校正¶
　　　辨太隂脉證并治第十¶
太隂之爲病腹滿而&KR0269;食不下自利益甚時腹自¶
痛若下之必胷下結鞕¶
　太隂爲病陽邪傳裏也太隂之脉布胃中邪氣¶
　壅而爲腹滿上不得降者嘔&KR0269;而食不下下不¶
　得升者自利益甚時腹自痛隂塞在内而爲腹¶
　痛者則爲常痛此陽邪干裏雖痛而亦不常痛¶
<pb:KR3e0008_SBCK_006-1b>¶
但時時腹自痛也若下之則隂邪留於胷下爲¶
結鞕經曰病𤼵於隂而反下之因作痞¶
太隂中風四肢煩疼陽㣲隂澁而長者爲欲愈¶
太隂脾也主營四末太隂中風四肢煩疼者風¶
滛末疾也表邪少則㣲裏向和則澁而長長者¶
陽也隂病見陽脉則生以隂得陽則解故云欲¶
愈¶
太隂病欲解時從亥至丑上¶
脾爲隂土王於丑亥子向陽故云解時¶
太隂病脉浮者可𤼵汗宜桂枝湯¶
<pb:KR3e0008_SBCK_006-2a>¶
　經曰浮爲在表沉爲在裏太隂病脉浮者邪在¶
　經也故當汗散之¶
自利不渇者屬太隂以其藏有寒故也當温之宜¶
服四逆軰¶
　自利而渇者屬少隂爲寒在下焦目利不渇者¶
　屬太隂爲寒在中焦與四逆等湯以温其藏¶
傷寒脉浮而緩手足自温者繋在太隂太隂當𤼵¶
身黄若小便自利者不能𤼵黄至七八日雖暴煩¶
下利日十餘行必自止以脾家實腐穢當去故也¶
太隂病至七八日大便鞕者爲太隂入府傳於¶
<pb:KR3e0008_SBCK_006-2b>¶
　陽明也今至七八日暴煩下利十餘行者脾家¶
　實腐穢去也下利煩燥者死此以脾氣和逐邪¶
　下泄故雖暴煩下利日十餘行而利必自止¶
本太陽病醫反下之因而腹滿時痛者屬太隂也¶
桂枝加芍藥湯主之¶
表邪未罷醫下之邪因乘虚傳於太隂裏氣不¶
　和故腹滿時痛與桂枝湯以解表加芍藥以和¶
裏¶
太實痛者桂枝加大黄湯主之¶
大實大滿自可除下之故加大黄以下大實¶
<pb:KR3e0008_SBCK_006-3a>¶
太隂爲病脉弱其人續自便利設當行大黄芍藥¶
者宜减之以其人胃氣弱易動故也¶
　腹滿痛者太隂病也脉弱其人續自便利則邪¶
　雖在裏未成大實欲與大黄芍藥攻滿痛者宜¶
　少與之以胃氣尚弱易爲動利也¶
　　　辨少隂病脉證并治第十一¶
少隂之爲病脉㣲細但欲寐也¶
　少隂爲病脉㣲細爲邪氣傳裏深也衞氣行於¶
　陽則寤行於隂則寐邪傳少隂則氣行於隂而¶
　不行於陽故但欲寐¶
<pb:KR3e0008_SBCK_006-3b>¶
少隂病欲&KR0269;不&KR0269;心煩但欲寐五六日自利而渇¶
者屬少隂也虚故引水自救若小便色白者少隂¶
病形悉具小便白者以下焦虚有寒不能制水故¶
令色白也¶
欲&KR0269;不&KR0269;心煩者表邪傳裏也若腹滿痛則屬¶
　太隂此但欲𥧌則知屬少隂五六日邪傳少隂¶
　之時自利不渴者寒在中焦屬太隂此自利而¶
　渴爲寒在下焦屬少隂腎虚水燥渇欲引水自¶
　救下焦虚寒不能制水小便色白也經曰下利¶
　欲飲水者以有熱故也此下利雖渴然以小便¶
<pb:KR3e0008_SBCK_006-4a>¶
　色白明非裏熱不可不察¶
病人脉隂陽俱𦂳反汗岀者亡陽也此屬少隂法¶
當咽痛而復&KR0269;利¶
　脉隂陽俱𦂳爲少隂傷寒法當無汗反汗岀者¶
　陽虚不固也故云亡陽以無陽隂獨是屬少隂¶
　内經曰邪客少隂之絡令人嗌痛不可内食少¶
　隂寒甚是當咽痛而復&KR0269;利¶
少隂病欬而下利讝語者&KR0013;火氣刼故也小便必¶
難以強責少隂汗也¶
　欬而下利裏寒而亡津液也反以火刼強責少¶
<pb:KR3e0008_SBCK_006-4b>¶
　隂汗者津液内竭加火氣煩之故讝語小便難¶
　也¶
少隂病脉細沉数病爲在裏不可𤼵汗¶
　少隂病始得之反𤼵熱脉沉者爲邪在經可與¶
　麻黄附子細辛湯𤼵汗此少隂病脉細沉數爲¶
　病在裏故不可𤼵汗¶
少隂病脉㣲不可𤼵汗亡陽故也陽已虚尺脉弱¶
濇者復不可下之¶
　脉㣲爲亡陽表虚不可𤼵汗脉弱濇爲亡陽裏¶
虚復不可下¶
<pb:KR3e0008_SBCK_006-5a>¶
少隂病脉𦂳至七八日自下利脉暴㣲手足反温¶
脉𦂳反去者爲欲解也雖煩下利必自愈¶
　少隂病脉𦂳者寒甚也至七八日傳經盡欲解¶
　之時自下利脉暴㣲者寒氣得泄也&KR0002;隂寒勝¶
　正陽虚而泄者則手足厥而脉𦂳不去今手足¶
　反温脉𦂳反去知陽氣復寒氣去故爲欲解下¶
　利煩燥者逆此正勝邪㣲雖煩下利必自止¶
少隂病下利&KR0002;利自止惡寒而踡卧手足温者可¶
治¶
　少隂病下利惡寒踡卧寒極而隂勝也利自止¶
<pb:KR3e0008_SBCK_006-5b>¶
　手足温者裏和陽氣得復故爲可治¶
少隂病惡寒而踡時自煩欲去衣&KR0013;者可治¶
　惡寒而踡隂寒甚也時時自煩欲去衣&KR0013;爲陽¶
　氣得復故云可治¶
少隂中風脉陽㣲隂浮者爲欲愈¶
　少隂中風陽脉當浮而陽脉㣲者表邪緩也隂¶
　脉當沉而隂脉浮者裏氣和也陽中有隂隂中¶
　有陽隂陽調和故爲欲愈¶
少隂病欲解時從子至寅上¶
　陽生於子子爲一陽丑爲二陽寅爲三陽少隂¶
<pb:KR3e0008_SBCK_006-6a>¶
　解於此者隂得陽則解也¶
少隂病&KR0269;利手足不逆冷反𤼵熱者不死脉不至¶
者灸少隂七壯¶
　經曰少隂病&KR0269;利躁煩四逆者死&KR0269;利手足不¶
　厥冷者則陽氣不衰雖反𤼵熱不死脉不至者¶
　&KR0269;利暴虚也灸少隂七壯以通其脉¶
少隂病八九日一身手足盡熱者以熱在膀胱必¶
便血也¶
　膀胱太陽也少隂太陽爲表裏少隂病至八九¶
日寒邪變熱復傳太陽太陽爲諸陽主氣熱在¶
<pb:KR3e0008_SBCK_006-6b>¶
　太陽故一身手足盡熱太陽經多血少氣爲熱¶
　所乗則血散下行必便血也¶
少隂病但厥無汗而強𤼵之必動其血未知従何¶
道岀或從口鼻或從目岀是名下厥上竭爲難治¶
　但厥無汗熱行於裏也而強𤼵汗虚其經絡熱¶
　乗經虚迫血妄行從虚而岀或從口鼻或從目¶
　岀諸厥者皆屬於下但厥爲下厥血亡於上爲¶
　上竭傷氣損血邪甚正虚故爲難治¶
少隂病惡寒身踡而利手足逆冷者不治¶
　針經曰多熱者易已多寒者難已此内外寒極¶
<pb:KR3e0008_SBCK_006-7a>¶
　純隂無陽故云不治¶
少隂病&KR0269;利燥煩四逆者死¶
&KR0269;利者寒甚於裏四逆者寒甚於表躁煩則陽¶
　氣欲絶是知死矣¶
少隂病下利止而頭眩時時自冒者死¶
　下利止則水榖竭眩冒則陽氣脫故死¶
少隂病四逆惡寒而身踡脉不至不煩而躁者死¶
　四逆惡寒而身踡則寒甚脉不至則真氣絶煩¶
　熱也躁亂也若憤躁之躁從煩至躁爲熱來有¶
　漸則猶可不煩而躁是氣欲脫而爭也譬猶燈¶
<pb:KR3e0008_SBCK_006-7b>¶
　將㓕而暴明其能乆乎¶
少隂病六七日息高者死¶
　腎爲生氣之源呼吸之門少隂病六七日不愈¶
　而息高者生氣㫁絶也¶
少隂病脉㣲細沉但欲卧汗岀不煩自欲&KR0269;至五¶
六日自利復煩躁不得卧寐者死¶
隂氣方盛至五六日傳經盡陽氣得復則愈反¶
　更自利煩燥不得卧寐則正氣弱陽不能復病¶
勝藏故死¶
少隂病始得之反𤼵熱脉沉者麻黄附子細辛湯¶
<pb:KR3e0008_SBCK_006-8a>¶
主之¶
　少隂病當無熱惡寒反𤼵熱者邪在表也雖脉¶
　沉以始得則邪氣未深亦當温劑𤼵汗以散之¶
麻黄附子細辛湯方¶
　　麻黄(二两去/節甘熱)細辛(二两/辛熱)附子(一枚炮去皮/破八片辛熱)¶
　内經曰寒滛於内治以甘熱佐以苦辛以辛潤¶
　之麻黄之甘以解少隂之寒細辛附子之辛以¶
　温少隂之經¶
右三味以水一斗先煑麻黄减二升去上沫内藥¶
煑取三升去滓温服一升日三服¶
<pb:KR3e0008_SBCK_006-8b>¶
少隂病得之二三日麻黄附子甘草湯㣲𤼵汗以¶
二三日無裏證故㣲𤼵汗也¶
　二三日邪未深也旣無&KR0269;利厥逆諸裏證則可¶
　與麻黄附子甘草湯㣲汗以散之¶
麻黄附子甘草湯方¶
　　麻黄(二兩/去節)甘草(二两/炙)附子(一枚炮/去皮)¶
麻黄甘草之甘以散表寒附子之辛以温寒氣¶
右三味以水七升先煑麻黄一兩沸去上沫内諸¶
藥煑取三升去滓温服一升日三服¶
少隂病得之二三日以上心中煩不得卧黄連阿¶
<pb:KR3e0008_SBCK_006-9a>¶
膠湯主之¶
　脉經曰風傷陽寒傷隂少隂受病則得之於寒¶
　二三日已上寒極變熱之時熱煩於内心中煩¶
　不得卧也與黄連阿膠湯扶隂散熱¶
黄連阿膠湯方¶
　　黄連(四两/苦寒)黄芩(一两/苦寒)芍藥(二两/酸平)¶
　　鷄子黄(二枚/甘温)阿膠(三两/甘温)¶
　陽有餘以苦除之黄芩黄連之苦以除熱隂不¶
　足以甘&KR0024;之鷄黄阿膠之甘以&KR0024;血酸収也泄¶
　也芍藥之酸収隂氣而泄邪熱¶
<pb:KR3e0008_SBCK_006-9b>¶
右五味以水五升先煑三物取二升去滓内膠烊¶
盡小冷内鷄子黄攪令相得温服七合日三服¶
少隂病得之一二日口中和其背惡寒者當灸之¶
附子湯主之¶
　少隂客熱則口燥舌乾而渇口中和者不苦不¶
　燥是無熱也背爲陽背惡寒者陽氣弱隂氣勝¶
　也經曰無熱惡寒者𤼵於隂也灸之𦔳陽消隂¶
　與附子湯温經散寒¶
附子湯方¶
　　附子(二枚破八片/去皮辛熱)茯苓(三两/甘平)人參(二两/甘温)¶
<pb:KR3e0008_SBCK_006-10a>¶
　白术(四两/甘温)芍藥(三两/酸平)¶
辛以散之附子之辛以散寒甘以緩之茯苓人¶
參白术之甘以&KR0024;陽酸以収之芍藥之酸以扶¶
隂所以然者偏隂偏陽則爲病火欲實水當平¶
　之不欲偏勝也¶
右五味以水八升煑取三升去滓温服一升日三¶
服¶
少隂病身體痛手足寒骨節痛脉沉者附子湯主¶
之¶
少隂腎水而主骨節身體疼痛支冷脉沉者寒¶
<pb:KR3e0008_SBCK_006-10b>¶
　成於隂也身疼骨痛若脉浮手足熱則可𤼵汗¶
　此手足寒脉沉故當與附子湯温經¶
少隂病下利便膿血者桃花湯主之¶
　陽病下利便膿血者恊熱也少隂病下利便膿¶
　血者下焦不約而裏寒也與桃花湯固下散寒¶
桃花湯方¶
　　赤石脂(一斤一半全用/一半篩末甘温)乾薑(一兩/辛熱)¶
　　粳米(一升/甘平)¶
濇可去脫赤石脂之濇以固腸胃辛以散之乾薑¶
之辛以散裏寒粳米之甘以補正氣¶
<pb:KR3e0008_SBCK_006-11a>¶
右三味以水七升煑米令熟去滓温服七合内赤¶
石脂末方寸匕日三服若一服愈餘勿服¶
少隂病二三日至四五日腹滿小便不利下利不¶
止便膿血者桃花湯主之¶
　二三日以至四五日寒邪入裏深也腹痛者裏寒¶
　也小便不利者水榖不别也下利不止便膿血¶
　者腸胃虚弱下焦不固也與桃花湯固腸止利¶
　也¶
少隂病下痢便膿血者可刺¶
　下焦血氣留聚腐化則爲膿血刺之以利下焦¶
<pb:KR3e0008_SBCK_006-11b>¶
宣通血氣¶
少隂病&KR0269;利手足厥冷煩躁欲死者呉茱茰湯主¶
之¶
　&KR0269;利手足厥冷則隂寒氣甚煩躁欲死者陽氣¶
内爭與呉茱茰湯𦔳陽散寒¶
少隂病下痢咽痛胷滿心煩者猪膚湯主之¶
　少隂之脉從腎上貫肝膈入肺中則循喉嚨其¶
支别者從肺岀絡心注胷中邪自陽經傳於少¶
隂隂虚客熱下利咽痛胷滿心煩也與猪膚湯¶
調隂散熱¶
<pb:KR3e0008_SBCK_006-12a>¶
猪膚湯方¶
　　猪膚(一斤/甘寒)¶
　猪水畜也其氣先入腎少隂客熱是以猪膚解¶
　之加白&KR0097;以潤燥除煩白粉以益氣㫁利¶
右一味以水一斗煑取五升去滓加白&KR0097;一升白¶
粉五合熬香和相得温分六服¶
少隂病二三日咽痛者可與甘草湯不差者與桔¶
梗湯¶
　陽邪傳於少隂邪熱爲咽痛服甘草湯則差若¶
　寒熱相&KR0366;爲咽痛者服甘草湯若不差與桔梗¶
<pb:KR3e0008_SBCK_006-12b>¶
　湯以和少隂之氣¶
甘草湯方¶
　　甘草(二两)¶
右一味以水三升煑取一升半去滓温服七合日¶
二服¶
桔梗湯方¶
　　桔梗(一两辛/甘㣲温)甘草(二兩/甘平)¶
　桔梗辛温以散寒甘草味&KR0372;平以除熱甘梗相¶
合以調寒熱¶
右二味以水三升煑取一升去滓分温再服¶
<pb:KR3e0008_SBCK_006-13a>¶
少隂病咽中傷生瘡不能語言聲不岀者苦酒湯¶
主之¶
熱傷於絡則經絡乾燥使咽中傷生瘡不能言¶
語聲不岀者與苦酒湯以解絡熱愈咽瘡¶
苦酒湯方¶
　　半夏(洗破如&KR0037;核大/十四枚辛温)¶
　　鷄子(一枚去黄内上苦酒/著鷄子殻中甘㣲寒)¶
　辛以散之半夏之辛以𤼵聲音甘以緩之鷄子¶
　之甘以緩咽痛酸以収之苦酒之酸以歛咽瘡¶
右二味内半夏著苦酒中以鷄子殻置刀鐶中安¶
<pb:KR3e0008_SBCK_006-13b>¶
火上令三沸去滓少少含嚥之不差更作三劑¶
少隂病咽中痛半夏散及湯主之¶
甘草湯主少隂客熱咽痛桔梗湯主少隂寒熱¶
相搏咽痛半夏散及湯主少隂客寒咽痛也¶
半夏散及湯方¶
　　半夏(洗辛/温)桂枝(去皮/辛熱)甘草(炙甘平以/上各等分)¶
内經曰寒滛所勝平以辛熱佐以甘苦半夏桂¶
枝之辛以散經寒甘草之甘以緩正氣¶
已上三味各别搗篩已合治之白飲和服方寸匕¶
日三服若不能散服者以水一升煎七沸内散兩¶
<pb:KR3e0008_SBCK_006-14a>¶
方寸匕更煎三沸下火令小冷少少嚥之¶
少隂病下利白通湯主之¶
　少隂主水少隂客寒不能制水故自利也白通¶
　湯温裏散寒¶
白通湯方¶
　　葱白(四莖/辛温)乾薑(一兩/辛熱)附子(一枚生用去皮/破八片辛熱)¶
　内經曰腎苦燥急食辛以潤之葱白之辛以通¶
　陽氣薑附之辛以散隂寒¶
右三味以水三升煑取一升去滓分温再服¶
少隂病下利脉㣲者與白通湯利不止厥逆無脉¶
<pb:KR3e0008_SBCK_006-14b>¶
乾嘔煩者白通加猪膽汁湯主之服湯脉暴岀者¶
死㣲續者生¶
　少隂病下利脉㣲爲寒極隂勝與白通湯復陽¶
　散寒服湯利不止厥逆無脉乾嘔煩者寒氣大¶
　甚内爲格拒陽氣逆亂也與白通湯加猪膽汁¶
　湯以和之内經曰逆而從之從而逆之又曰逆¶
　者正治從者反治此之謂也服湯脉暴岀者正¶
　氣因𤼵泄而脫也故死脉㣲續者陽氣漸復也¶
　故生¶
白通加猪膽汁方¶
<pb:KR3e0008_SBCK_006-15a>¶
　　葱白(四莖)乾薑(一两)附子(一枚生去/皮破八片)¶
　　人尿(五合/醎寒)猪膽汁(一合/苦寒)¶
内經曰若調寒熱之逆冷熱必行則熱物冷服¶
　下嗌之後冷體旣消熱性便𤼵由是病氣隨愈¶
嘔&KR0938;皆除情且不違而致大益此和人尿猪膽¶
　汁鹹苦寒物於白通湯熱劑中要其氣相從則¶
　可以去格拒之寒也¶
巳上三味以水三升煑取一升去滓内膽汁人尿¶
和令相得分温再服若無膽亦可用¶
少隂病二三日不巳至四五日腹痛小便不利四¶
<pb:KR3e0008_SBCK_006-15b>¶
肢沉重疼痛自下利者此爲有水氣其人或欬或¶
小便利或下利或嘔者真武湯主之¶
　少隂病二三日則邪氣猶淺至四五日邪氣巳¶
　深腎主水腎病不能制水水飲停爲水氣腹痛¶
　者寒濕内甚也四肢沉重疼痛寒濕外甚也小¶
　便不利自下利者濕勝而水榖不別也内經曰¶
　濕勝則濡泄與真武湯益陽氣散寒濕¶
真武湯方¶
　　茯苓(三兩/甘平)芍藥(三两/酸平)生薑(三兩切/辛温)¶
　　白术(二两/甘温)附子(一枚炮去皮/破八片辛熱)¶
<pb:KR3e0008_SBCK_006-16a>¶
　脾惡濕甘先入脾茯苓白术之甘以益脾逐水¶
　寒&KR0075;所勝平以辛熱濕滛所勝佐以酸平附子¶
　芍藥生薑之酸辛以温經散濕¶
右五味以水八升煑取三升去滓温服七合日三¶
服後加减法¶
&KR0002;欬者加五味半升細辛乾薑各一兩¶
氣逆欬者五味予之酸以收逆氣水寒相摶則¶
欬細辛乾薑之辛以散水寒¶
&KR0002;小便利者去茯苓¶
小便利則無伏水故去茯苓¶
<pb:KR3e0008_SBCK_006-16b>¶
&KR0002;下利者去芍藥加乾薑二兩¶
　芍藥之酸泄氣乾薑之辛散寒¶
&KR0002;嘔者去附子加生薑足前成半斤¶
　氣逆則嘔附子&KR0024;氣生薑散氣千金曰嘔家多¶
　服生薑此爲嘔家聖藥¶
少隂病下利清榖裏寒外熱手足厥逆脉㣲欲絶¶
身反不惡寒其人面赤色或腹痛或乾嘔或咽痛¶
或利止脉不岀者通脉四逆湯主之¶
　下利清榖手足厥逆脉㣲欲絶爲裏寒身熱不¶
　惡寒面色赤爲外熱此隂甚於内格陽於外不¶
<pb:KR3e0008_SBCK_006-17a>¶
　相通也與通脉四逆湯散隂通陽¶
通脉四逆湯方¶
　　甘草(二兩/炙)附子(大者一枚生用/去皮破八片)¶
　　乾薑(三兩強人/可四兩)¶
右三味以水三升煑取一升二合去滓分温再服¶
其脉即岀者愈¶
靣色赤者加葱九莖¶
　葱味辛以通陽氣¶
腹中痛者去葱加芍藥二兩¶
　芍藥之酸通寒利腹中痛爲氣不通也¶
<pb:KR3e0008_SBCK_006-17b>¶
嘔者加生薑二兩¶
　辛以散之嘔爲氣不散也¶
咽痛者去芍藥加桔梗一兩¶
　咽中如結加桔梗則能散之¶
利止脉不岀者去桔梗加人參二兩¶
　利止脉不岀者亡血也加人參以&KR0024;之經曰脉¶
　㣲而利亡血也四逆加人參湯主之脉病皆與¶
　方相應者乃可服之¶
少隂病四逆其人或欬或悸或小便不利或腹中¶
痛或泄利下重者四逆散主之¶
<pb:KR3e0008_SBCK_006-18a>¶
　四逆者四肢不温也傷寒邪在三陽則手足必¶
　熱傳到太隂手足自温至少隂則邪熱漸深故¶
　四肢逆而不温也及至厥隂則手足厥冷是又¶
甚於逆四逆散以散傳隂之熱也¶
四逆散方¶
　　甘草(炙甘/平)枳實(破水漬炙/乾苦寒)¶
　　柴胡(苦寒)芍藥(酸㣲/寒)¶
内經曰熱滛於内佐以甘苦以酸収之以苦𤼵¶
之枳實甘草之甘苦以泄裏熱芍藥之酸以収隂¶
氣柴胡之苦以𤼵表熱¶
<pb:KR3e0008_SBCK_006-18b>¶
右四味各拾分搗篩白飲和服方寸匕日三服¶
欬者加五味子乾薑各伍分并主下痢¶
　肺寒氣逆則欬五味子之酸収逆氣乾薑之辛¶
　散肺寒并主下痢者肺與大腸爲表裏上欬下¶
　痢治則頗同¶
悸者加桂枝伍分¶
悸者氣虚而不能通行心下築築然悸動也桂¶
猶圭也引導陽氣若熱以使¶
小便不利者加茯苓伍分¶
茯苓味甘而淡用以滲泄¶
<pb:KR3e0008_SBCK_006-19a>¶
腹中痛者加附子一枚炮令拆¶
　裏虚遇邪則痛加附子以&KR0024;虚¶
泄利下重者先以水五升煑薤白三升煑取三升¶
去滓以散三方寸匕内湯中煑取一升半分温再¶
服¶
　泄利下重者下焦氣滯也加薤白以泄氣滯¶
少隂病下利六七日欬而嘔渇心煩不得眠者猪¶
苓湯主之¶
　下利不渇者裏寒也經曰自利不渇者属太隂¶
　以其藏寒故也此下利嘔渇知非裏寒心煩¶
<pb:KR3e0008_SBCK_006-19b>¶
　不得眠知恊熱也與猪苓湯滲泄小便分別水¶
　榖經曰復不止當利其小便此之謂歟¶
少隂病得之二三日口燥咽乾者急下之宜大承¶
氣湯¶
傷寒傳經五六日邪傳少隂則口燥舌乾而渇¶
　爲邪漸深也今少隂病得之二三日邪氣未深¶
　入之時便作口燥咽乾者是邪熱巳甚腎水乾¶
也急與大承氣湯下之以全腎也¶
少隂病自利清水色純青心下必痛口乾燥者急¶
下之宜大承氣湯¶
<pb:KR3e0008_SBCK_006-20a>¶
　少隂腎水也青肝色也自利色青爲肝邪乘腎¶
　難經曰從前來者爲實邪以腎藴實邪必心下¶
　痛口乾燥也與大承氣湯以下實邪¶
少隂病六七日腹脹不大便者急下之宜大承氣¶
湯¶
　此少隂入府也六七日少隂之邪入府之時陽¶
　明内熱壅甚腹滿不大便也陽明病土勝腎水¶
　則乾急與大承氣湯下之以救腎水¶
少隂病脉沉者急温之冝四逆湯¶
　旣&KR0269;且利小便復利而大汗岀下利清榖内寒¶
<pb:KR3e0008_SBCK_006-20b>¶
　外熱脉㣲欲絶者不云急温此少隂病脉沉而¶
　云急温者彼雖寒甚然而證已形見於外治之¶
　則有成法此&KR0004;頭脉沉未有形證不知邪氣所¶
　之將𤼵何病是急與四逆湯温之¶
少隂病飲食入口則&KR0269;心中温温欲&KR0269;復不能&KR0269;¶
始得之手足寒脉弦遲者此胷中實不可下也當¶
&KR0269;之若膈上有寒飲乾嘔者不可&KR0269;也急温之宜¶
四逆湯¶
傷寒表邪傳裏至於少隂少隂之脉從肺岀絡¶
　心注胷中邪旣留於胷中而不散者飲食入口¶
<pb:KR3e0008_SBCK_006-21a>¶
則&KR0269;心中温温欲&KR0269;陽受氣於胷中邪旣留於¶
胷中則陽氣不得宣𤼵於外是以始得之手足¶
寒脉弦遲此是胷中實不可下而當&KR0269;其膈上¶
有寒飲亦使人心中温温而手足寒&KR0269;則物岀¶
嘔則物不岀&KR0269;與嘔别焉胷中實則&KR0269;而物岀¶
若膈上有寒飲則但乾嘔而不&KR0269;也此不可&KR0269;¶
可與四逆湯以温其膈¶
少隂病下利脉㣲澁嘔而汗岀必數更衣反少者¶
當温其上灸之¶
脉㣲爲亡陽澁爲亡血下利嘔而汗岀亡陽亡¶
<pb:KR3e0008_SBCK_006-21b>¶
血也津液不足裏有虚寒必數更衣反少者温¶
其上以𦔳其陽也灸之以消其隂¶
　　　辨厥隂病脉證并治第十二¶
厥隂之爲病消渇氣上撞心心中疼熱飢而不欲¶
食食則&KR0269;蚘下之利不止¶
　邪傳厥隂則熱已深也邪自太陽傳至太隂則¶
腹滿而嗌乾未成渇也邪至少隂者口燥舌乾¶
　而渇未成消也至厥隂成消渇者熱甚能消水¶
　故也飲水多而小便少者謂之消渇木生於火¶
　肝氣通心厥隂客熱氣上撞心心中疼熱傷寒¶
<pb:KR3e0008_SBCK_006-22a>¶
　六七日厥隂受病之時爲傳經盡則當入府胃¶
　虚客熱飢不欲食蚘在胃中無食則動聞食嗅¶
　而岀得食&KR0269;蚘此熱在厥隂經也若便下之虚¶
　其胃氣厥隂木邪相乘必&KR0269;下不止¶
厥隂中風脉㣲浮爲欲愈不浮爲未愈¶
　經曰隂病見陽脉而生浮者陽也厥隂中風脉¶
　㣲浮爲邪氣還表向汗之時故云欲愈¶
厥隂病欲解時從寅至&KR0407;上¶
　厥隂木也王於&KR0407;丑寅向王故爲解時¶
厥隂病渇欲飲水者少少與之愈¶
<pb:KR3e0008_SBCK_006-22b>¶
　邪至厥隂爲傳經盡欲汗之時渇欲得水者少¶
　少與之胃氣得潤則愈¶
諸四逆厥者不可下之虚家亦然¶
　四逆者四肢不温也厥者手足冷也皆陽氣少¶
　而隂氣多故不可下虚家亦然下之是爲重虚¶
　金匱玉凾曰虚者十&KR0024;勿一㵼之¶
傷寒先厥後𤼵熱而利者必自止見厥復利¶
　隂氣勝則厥逆而利陽氣復則𤼵熱利必自止¶
　見厥則隂氣還勝而復利也¶
傷寒始𤼵熱六日厥反九日而利凡厥利者當不¶
<pb:KR3e0008_SBCK_006-23a>¶
能食今反能食者恐爲除中食以索餅不𤼵熱者¶
知胃氣尚在必愈恐暴熱來岀而復去也後三日¶
脉之其熱續在者期之旦日夜半愈所以然者本¶
𤼵熱六日厥反九日復𤼵熱三日并前六日亦爲¶
九日與厥相應故期之旦日夜半愈後三日脉之¶
而脉數其熱不罷者此爲熱氣有餘必𤼵癰膿也¶
　始𤼵熱邪在表也至六日邪傳厥隂隂氣勝者¶
　作厥而利厥反九日隂寒氣多當不能食而反¶
　能食者恐爲除中除去也中胃氣也言邪氣大¶
　甚除去胃氣胃欲引食自救故暴能食此欲勝¶
<pb:KR3e0008_SBCK_006-23b>¶
也食以索餅試之若胃氣絶得麫則必𤼵熱&KR0002;¶
　不𤼵熱者胃氣尚在也恐是寒極變熱因暴熱¶
　來而復去使之能食非除中也金匱要畧曰病¶
　人素不能食而反暴思之必𤼵熱後三日脉之¶
其熱續在者陽氣勝也期之旦日夜半愈若¶
　旦日不愈後三日脉數而熱不罷者爲熱氣有¶
餘必𤼵癰膿經曰數脉不時則生惡瘡¶
傷寒脉遲六七日而反與黄芩湯徹其熱脉遲爲¶
寒今與黄芩湯復除其熱腹中應冷當不能食今¶
反能食此名除中必死¶
<pb:KR3e0008_SBCK_006-24a>¶
　傷寒脉遲六七日爲寒氣已深反與黄芩湯寒¶
　藥兩寒相&KR0366;腹中當冷冷不消榖則不能食反¶
　能食者除中也四時皆以胃氣爲本胃氣已絶¶
故云必死¶
傷寒先厥後𤼵熱下利必自止而反汗岀咽中痛¶
者其喉爲痺𤼵熱無汗而利必自止若不止必便¶
膿血便膿血者其喉不痺¶
傷寒先厥而利隂寒氣勝也寒極變熱後𤼵熱¶
　下利必自止而反汗岀咽中痛其喉爲痺者熱¶
氣上行也𤼵熱無汗而利必自止利不止必便¶
<pb:KR3e0008_SBCK_006-24b>¶
　膿血者熱氣下行也熱氣下而不上其喉亦不¶
　痺也¶
傷寒一二日至四五日而厥者必𤼵熱前熱者後¶
必厥厥深者熱亦深厥㣲者熱亦㣲厥應下之而¶
反發汗者必口傷爛赤¶
　前厥後𤼵熱者寒極生熱也前熱後厥者陽氣¶
　内䧟也厥深熱深厥㣲熱㣲隨陽氣䧟之深淺¶
　也熱之伏深必須下去之反𤼵汗者引熱上行¶
　必口傷爛赤内經曰火氣内𤼵上爲口糜¶
傷寒病厥五日熱亦五日設六日當復厥不厥者¶
<pb:KR3e0008_SBCK_006-25a>¶
自愈厥終不過五日以熱五日故知自愈¶
　隂勝則厥陽勝則熱先厥五日爲隂勝至六日¶
　陽復勝熱亦五日後復厥者隂復勝若不厥爲¶
　陽全勝故自愈經曰𤼵熱四日厥反三日復熱¶
　四日厥少熱多其病爲愈¶
凡厥者隂陽氣不相順接便爲厥厥者手足逆冷¶
是也¶
　手之三隂三陽相接於手十指足之三隂三陽¶
　相接於足十指陽氣内䧟陽不與隂相順接故¶
　手足爲之厥冷也¶
<pb:KR3e0008_SBCK_006-25b>¶
復寒脉㣲而厥至七八日膚冷其人躁無暫安時¶
者此爲藏厥非爲蚘厥也蚘厥者其人當&KR0269;蚘令¶
病者静而復時煩此爲藏寒蚘上入膈故煩須&KR0119;¶
復止得食而嘔又煩者蚘聞食臭岀其人當自&KR0269;¶
蚘蚘厥者烏梅圓主之又主乆利方¶
　藏厥者死陽氣絶也蚘厥雖厥而煩&KR0269;蚘巳則¶
　静不若藏厥而躁無暫安時也病人藏寒胃虚¶
　蚘動上膈聞食臭岀因而&KR0269;蚘與烏梅圓温藏¶
　安蟲¶
烏梅圓方¶
<pb:KR3e0008_SBCK_006-26a>¶
　　烏梅(三百箇/味酸温)細辛(六两/辛熱)乾薑(十两/辛熱)¶
　　黄連(一斤/苦寒)當歸(四两/辛温)附子(六两炮/辛熱)¶
　　蜀椒(四两去/子辛熱)桂枝(六两/辛熱)人參(六兩/甘温)¶
　　黄蘗(六两/苦寒)¶
　肺主氣肺欲収急食酸以収之烏梅之酸以収¶
　肺氣脾欲緩急食甘以緩之人參之甘以緩脾¶
　氣寒滛於内以辛潤之以苦堅之當歸桂椒細¶
　辛之辛以潤内寒寒滛所勝平以辛熱薑附之¶
　辛熱以勝寒蚘得甘則動得苦則安黄連黄蘗¶
　之苦以安蚘¶
<pb:KR3e0008_SBCK_006-26b>¶
右十味異搗篩合治之以苦酒漬烏梅一𪧐去核¶
蒸之五升米下飯熟擣成埿和藥令相得内臼中¶
與&KR0097;杵二千下貟如梧梧子大先食飲服十圓日¶
三服稍加至二十圓禁生冷滑物臭食等¶
傷寒熱少厥㣲指頭寒黙黙不欲食煩躁數日小¶
便利色白者此熱除也欲得食其病爲愈若厥而¶
嘔胷脇煩滿者其後必便血¶
　指頭寒者是厥㣲熱少也黙黙不欲食煩躁者¶
　邪熱&KR0004;傳裏也數日之後小便色白裏熱去欲¶
　得食爲胃氣巳和其病爲愈厥隂之脉挾胃貫¶
<pb:KR3e0008_SBCK_006-27a>¶
　膈市脇肋厥而嘔胷脇煩滿者傳邪之熱甚於¶
　裏也厥隂肝主血後數日熱不去又不得外泄¶
　迫血下行必致便血¶
病者手足厥冷言我不結胷小腹滿按之痛者此¶
冷結在膀胱關元也¶
　手足厥不結胷者無熱也小腹滿按之痛下焦¶
　冷結也¶
傷寒𤼵熱四日厥反三日復熱四日厥少熱多其¶
病當愈四日至七日熱不除者其後必便膿血¶
　先熱後厥者陽氣邪傳裏也𤼵熱爲邪氣在表¶
<pb:KR3e0008_SBCK_006-27b>¶
至四日後厥者傳之隂也後三日復傳陽經則¶
復熱厥少則邪㣲熱多爲陽勝其病爲愈至七¶
日傳經盡熱除則愈熱不除者爲熱氣有餘内¶
　&KR0366;厥隂之血其後必大便膿血¶
傷寒厥四日熱反三日復厥五日其病爲進寒多¶
熱少陽氣退故爲進也¶
　傷寒隂勝者先厥至四日邪傳裏重隂必陽&KR0077;¶
　熱三日七日傳經盡當愈若不愈而復厥者傳¶
　作再經至四日則當復熱若不復熱至五日厥¶
　不除者隂勝於陽其病進也¶
<pb:KR3e0008_SBCK_006-28a>¶
傷寒六七日脉㣲手足厥冷煩燥灸厥隂厥不還¶
者死¶
　傷寒六七日則正氣當復邪氣當罷脉浮身熱¶
　爲欲解若反脉㣲而厥則隂勝陽也煩燥者陽¶
　虚而爭也灸厥隂以復其陽厥不還則陽氣巳¶
　絶不能復正而死¶
傷寒𤼵熱下利厥逆躁不得卧者死¶
　傷寒𤼵熱邪在表也下利厥逆陽氣虚也躁不¶
　得卧者病勝藏也故死¶
傷寒𤼵熱下利至甚厥不止者死¶
<pb:KR3e0008_SBCK_006-28b>¶
　金匱要畧曰六府氣絶於外者手足寒五藏氣¶
　絶於内者利下不禁傷寒𤼵熱爲邪氣獨甚下¶
　利至甚厥不止爲府藏氣絶故死¶
傷寒六七日不利便𤼵熱而利其人汗岀不止者¶
死有隂無陽故也¶
　傷寒至七日爲邪正爭之時正勝則生邪勝則¶
　死始不下利而暴忽𤼵熱下利汗岀不止者邪¶
　氣勝正陽氣脫也故死¶
傷寒五六日不結胷腹濡脉虚復厥者不可下此¶
爲亡血下之死¶
<pb:KR3e0008_SBCK_006-29a>¶
　傷寒五六日邪氣當作裏實之時若不結胷而¶
　腹濡者裏無熱也脉虚者亡血也復厥者陽氣¶
　少也不可下下之爲重虚故死金匱玉凾曰虚¶
　者重㵼真氣乃絶¶
𤼵熱而厥七日下利者爲難治¶
　發熱而厥邪傳裏也至七日傳經盡則正氣勝¶
　邪當汗出而解反下利則邪氣勝裏氣虚則爲¶
難治¶
傷寒脉促手足厥逆者可灸之¶
　脉促則爲陽虚不相續厥逆則爲陽虚不相接¶
<pb:KR3e0008_SBCK_006-29b>¶
　灸之以𦔳陽氣¶
傷寒脉滑而厥者裏有熱也白虎湯主之¶
滑爲陽厥氣内䧟是裏熱也與白虎湯以散裏¶
　熱也¶
手足厥寒脉細欲絶者當歸四逆湯主之¶
　手足厥寒者陽氣外虚不温四末脉細欲絶者¶
　隂血内弱脉行不利與當歸四逆湯𦔳陽生隂¶
　也¶
當歸四逆湯方¶
　　當歸(三两/辛温)桂枝(三两/辛熱)芍藥(三两/酸寒)¶
<pb:KR3e0008_SBCK_006-30a>¶
　　細辛(三两/辛熱)大&KR0037;(二十五/箇甘温)甘草(二两炙/甘平)¶
　　通草(二两/甘平)¶
　内經曰脉者血之府也諸血者皆属心通脉者¶
　必先&KR0024;心益血苦先入心當歸之苦以𦔳心血¶
　心苦緩急食酸以收之芍藥之酸以收心氣肝苦¶
急急食甘以緩之大&KR0037;甘草通草之甘以緩隂血¶
右㭍味以水八升煑取三升去滓温服一升日三¶
服¶
若其人内有乆寒者宜當歸四逆加呉茱茰生薑¶
湯主之¶
<pb:KR3e0008_SBCK_006-30b>¶
　茱茰辛温以散乆寒生薑辛温以行陽氣¶
大汗岀熱不去内拘急四肢疼又下利厥逆而惡¶
寒者四逆湯主之¶
　大汗岀則熱當去熱反不去者亡陽也内拘急¶
　下利者寒甚於裏四肢疼厥逆而惡寒者寒甚¶
　於表與四逆湯復陽散寒¶
大汗若大下利而厥冷者四逆湯主之¶
　大汗若大下利内外雖殊其亡津液損陽氣則¶
　一也陽虚隂勝故生厥逆與四逆湯固陽退隂¶
病人手足厥冷脉乍𦂳者邪結在胷中心中滿而¶
<pb:KR3e0008_SBCK_006-31a>¶
煩飢不能食者病在胷中當須&KR0269;之宜𤓰蔕散¶
　手足厥冷者邪氣内䧟也脉𦂳牢者爲實邪氣¶
　入府則脉沉今脉乍𦂳知邪結在胷中爲實故¶
心下滿而煩胃中無邪則喜飢以病在胷中雖¶
飢而不能食與𤓰蔕散以&KR0269;胷中之邪¶
傷寒厥而心下悸者宜先治水當服茯苓甘草湯¶
&KR0077;治其厥不爾水漬入胃必作利也¶
　金匱要畧曰水停心下甚者則悸厥雖寒勝然¶
　以心下悸爲水飲内甚先與茯苓甘草湯治其¶
　水而後治其厥若先治厥則水飲浸漬入胃必¶
<pb:KR3e0008_SBCK_006-31b>¶
　作下利¶
傷寒六七日大下後寸脉沉而遲手足厥逆下部¶
脉不至咽喉不利唾膿血泄利不止者爲難治麻¶
黄升麻湯主之¶
　傷寒六七日邪傳厥隂之時大下之後下焦氣¶
虚陽氣内䧟寸脉遲而手足厥逆下部脉不至¶
　厥隂之脉貫膈上注肺循喉嚨在厥隂隨經射¶
肺因亡津液遂成肺痿咽喉不利而唾膿血也¶
金匱要畧曰肺痿之病從何得之&KR0013;快藥下利¶
　重亡津液故得之若泄利不止者爲裏氣大虚¶
<pb:KR3e0008_SBCK_006-32a>¶
　故云難治與麻黄升麻湯以調肝肺之氣¶
麻黄升麻湯方¶
　　麻黄(二两半去/節甘温)升麻(一两一/分甘平)當歸(一两一/分辛温)¶
　　知母(苦寒)黄芩(苦寒)萎㽔(甘平各/十八銖)¶
　　石膏(碎綿褁/甘寒)白术(甘温)乾薑(辛熱)¶
　　芍藥(酸平)天門冬(去心/甘平)桂枝(辛熱)¶
　　茯苓(甘平)甘草(炙甘平/各六銖)¶
　玉凾曰大熱之氣寒以取之甚熱之氣以汗𤼵¶
　之麻黄升麻之甘以𤼵浮熱正氣虚者以辛潤¶
之當歸桂薑之辛以散寒上熱者以苦泄之知¶
<pb:KR3e0008_SBCK_006-32b>¶
　毋黄芩之苦凉心去熱津液少者以甘潤之茯¶
　苓白术之甘緩脾生津肺燥氣熱以酸収之以¶
　甘緩之芍藥之酸以歛逆氣萎㽔門冬石膏甘¶
　草之甘潤肺除熱¶
右十四味以水一斗先煑麻黄一兩沸去上沬内¶
諸藥煑取三升去滓分温三服相去如炊三斗米¶
頃令盡汗岀愈¶
傷寒四五日腹中痛若轉氣下趣少腹者此欲自¶
利也¶
傷寒四五日邪氣傳裏之時腹中痛轉氣下趣¶
<pb:KR3e0008_SBCK_006-33a>¶
　少腹者裏虚遇寒寒氣下行欲作自利也¶
傷寒本自寒下醫復&KR0269;下之寒格更逆&KR0269;下若食¶
入口即&KR0269;乾薑黄連黄芩人參湯主之¶
　傷寒邪自傳表爲本自寒下醫反&KR0269;下損傷正¶
　氣寒氣内爲格拒經曰格則&KR0269;逆食入口即&KR0269;¶
　謂之寒格更復&KR0269;下則重虚而死是更逆&KR0269;下¶
　與乾薑黄連黄芩人參湯以通寒格¶
乾薑黄連黄芩人參湯方¶
　　乾薑(辛熱)黄連(苦寒)¶
　　黄芩(苦寒)人參(甘温各/三两)¶
<pb:KR3e0008_SBCK_006-33b>¶
辛以散之甘以緩之乾薑人參之甘辛以&KR0024;正¶
氣苦以泄之黄連黄芩之苦以通寒格¶
右四味以水六升煑取二升去滓分温再服¶
下利有㣲熱而渇脉弱者今自愈¶
　下利隂寒之疾反大熱者逆有㣲熱而渇裏氣¶
　方温也經曰諸弱𤼵熱脉弱者陽氣得復也今¶
　必自愈¶
下利脉數有㣲熱汗岀今自愈設復𦂳爲未解¶
　下利隂病也脉數陽脉也隂病見陽脉者生㣲¶
熱汗出陽氣得通也利必自愈諸𦂳爲寒設復¶
<pb:KR3e0008_SBCK_006-34a>¶
　脉𦂳隂氣猶勝故云未解¶
下利手足厥冷無脉者灸之不温若脉不還反㣲¶
喘者死¶
　下利手足厥逆無脉者隂氣獨勝陽氣大虚也¶
　灸之陽氣復手足温而脉還爲欲愈若手足不¶
　温脉不還者陽已絶也反㣲喘者陽氣脫也¶
少隂&KR0018;趺陽者爲順也¶
　少隂腎水趺陽脾土下利爲腎邪干脾水不勝¶
土則爲㣲邪故爲順也¶
下利寸脉反浮數尺中自濇者必清膿血¶
<pb:KR3e0008_SBCK_006-34b>¶
　下利者脉當沉而遲反浮數者裏有熱也濇爲¶
　無血尺中自濇者腸胃血散也隨利下必便膿¶
　血清與圊通脉經曰清者厠也¶
下利清榖不可攻表汗岀必脹滿¶
　下利者脾胃虚也胃爲津液之主𤼵汗亡津液¶
　則胃氣愈虚必脹滿¶
下利脉沉弦者下重也脉大者爲未止脉㣲弱數¶
者爲欲自止雖𤼵熱不死¶
沉爲在裏弦爲拘急裏氣不足是主下重大則¶
病進此利未止脉㣲弱數者邪氣㣲而陽氣復¶
<pb:KR3e0008_SBCK_006-35a>¶
爲欲自止雖𤼵熱止由陽勝非大逆也¶
下利脉沉而遲其人靣少赤身有㣲熱下利清榖¶
者必鬰冒汗岀而解病人必㣲厥所以然者其靣¶
戴陽下虚故也¶
　下利清榖脉沉而遲裏有寒也靣少赤身有㣲¶
　熱表未解也病人㣲厥針經曰下虚則厥表邪¶
　欲解臨汗之時以裏先虚必鬰冒然後汗岀而¶
　解也¶
下利脉數而渇者今自愈設不差必清濃血以有¶
熱故也¶
<pb:KR3e0008_SBCK_006-35b>¶
　經曰脉數不解而下不止必恊熱便膿血也¶
下利後脉絶手足厥冷晬時脉還手足温者生脉¶
不還者死¶
　下利後脉絶手足厥冷者無陽也晬時周時也¶
　周時厥愈脉岀爲陽氣復則生若手足不温脉¶
　不還者爲陽氣絶則死¶
傷寒下利日十餘行脉反實者死¶
　下利者裏虚也脉當㣲弱反實者病勝藏也故¶
　死難經曰脉不應病病不應脉是爲死病¶
下利清榖裏寒外熱汗岀而厥者通脉四逆湯主¶
<pb:KR3e0008_SBCK_006-36a>¶
之¶
　下利清榖爲裏寒身熱不解爲外熱汗岀陽氣¶
　通行於外則未當厥其汗岀而厥者陽氣大虚¶
　也與通脉四逆湯以固陽氣¶
熱利下重者白頭翁湯主之¶
　利則津液少熱則傷氣氣虚下利致後重也與¶
　白頭翁湯散熱厚腸¶
白頭翁湯方¶
　　白頭翁(二兩/苦寒)黄栢(苦寒)¶
　　黄連(苦寒)秦皮(苦寒各/三两)¶
<pb:KR3e0008_SBCK_006-36b>¶
　内經曰腎欲堅急食苦以堅之利則下焦虚是¶
　以純苦之劑堅之¶
右四味以水七升煑取二升去滓温服一升不愈¶
更服一升¶
下利腹脹滿身體疼痛者先温其裏乃攻其表温¶
裏四逆湯攻表桂枝湯¶
　下利腹滿者裏有虚寒先與四逆湯温裏身疼¶
　痛爲表未解利止裏和與桂枝湯攻表¶
下利欲飲水者以有熱故也白頭翁湯主之¶
自利不渇爲藏寒與四逆以温藏下利飲水爲¶
<pb:KR3e0008_SBCK_006-37a>¶
有熱與白頭翁湯以凉中¶
下利讝語者有燥屎也宜小承氣湯¶
經曰實則讝語有燥屎爲胃實下利爲腸虚與¶
小承氣湯以下燥屎¶
下利後更煩按之心下濡者爲虚煩也宜梔子豉¶
湯¶
　下利後不煩爲欲解若更煩而心下堅者恐爲¶
　谷煩此煩而心下濡者是邪熱乘虚客於胷中¶
　爲虚煩也與梔子豉湯&KR0269;之則愈¶
嘔家有癰膿者不可治嘔膿盡自愈¶
<pb:KR3e0008_SBCK_006-37b>¶
　胃脘有癰則嘔而&KR0269;膿不可治嘔得膿盡嘔亦¶
自愈¶
嘔而脉弱小便復利身有㣲熱見厥者難治四逆¶
湯主之¶
嘔而脉弱爲邪氣傳裏嘔則氣上逆而小便當¶
　不利小便復利者裏虚也身有㣲熱見厥者隂¶
勝陽也爲難治與四逆湯温裏𦔳陽¶
乾嘔&KR0269;涎沫頭痛者呉茱茰湯主之¶
　乾嘔&KR0269;涎沫者裏寒也頭痛者寒氣上攻也與¶
　呉茱茰湯温裏散寒¶
<pb:KR3e0008_SBCK_006-38a>¶
嘔而𤼵熱者小柴胡湯主之¶
　經曰嘔而𤼵熱者柴胡證具¶
傷寒大&KR0269;大下之極虚復極汗岀者以其人外氣¶
怫鬰復與之水以𤼵其汗因得&KR0938;所以然者胃中¶
寒冷故也¶
　大&KR0269;大下胃氣極虚復極𤼵汗又亡陽氣外邪¶
　怫鬰於表則身熱醫與之水以𤼵其汗胃虚得¶
　水虚寒相&KR0366;成&KR0938;也¶
傷寒&KR0938;而腹滿視其前後知何部不利利之則愈¶
　&KR0938;而腹滿氣上而不下也視其前後部有不利¶
<pb:KR3e0008_SBCK_006-38b>¶
　者即利之以降其氣前部小便也後部大便也¶
　　　釋音¶
　踡(音拳不/伸也)憤(扶粉切/懣也)¶
　惡濕(上烏路切/耻也憎也)撞(宅江切/撃也)¶
註解傷寒論卷第六¶
