# -*- mode: mandoku-view; -*-
#+TITLE: 注解傷寒論
#+DATE: 2015-09-11 03:53:33.420312
#+PROPERTY: ID KR3e0008
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB03n0107-001注解傷寒論-卷第一.
<pb:KR3e0008_SBCK_001-1a>¶
註解傷寒論卷第一¶
　漢張仲景著　&KR0051;王叔和撰次¶
　宋成無巳註　明汪濟川校正¶
　　　辨脉法第一¶
問曰脉有隂陽者何謂也荅曰凡脉大浮數動滑¶
此名陽也脉沉濇弱弦㣲此名隂也凡隂病見陽¶
脉者生陽病見隂脉者死¶
　内經曰㣲妙在脉不可不察察之有紀從隂陽¶
　始始之有經從五行生玆首論曰脉之隂陽者¶
　以脉從隂陽始故也陽脉有五隂脉有五以脉¶
<pb:KR3e0008_SBCK_001-1b>¶
　從五行生故也陽道常饒大浮數動滑五者比¶
　之平脉也有餘故謂之陽隂道常乏沉濇弱弦¶
　㣲五者比之平脉也不及故謂之隂傷寒之爲¶
病邪在表則見陽脉邪在裏則見隂脉隂病見¶
　陽脉而主生者則邪氣自裏之表欲汗而解也¶
如厥隂中風脉㣲浮爲欲愈不浮爲未愈者是¶
　也陽病見隂脉而主死者則邪氣自表入裏正¶
虚邪勝如讝言妄語脉沉細者死是也金匱要¶
略曰諸病在外者可治入裏者即死此之謂也¶
問曰脉有陽結隂結者何以别之荅曰其脉浮而¶
<pb:KR3e0008_SBCK_001-2a>¶
數能食不大便者此爲實名曰陽結也期十七日¶
當劇其脉沉而遲不能食身體重大便反鞕名曰¶
隂結也期十四日當劇¶
　結者氣偏結固隂陽之氣不得而雜之隂中有¶
　陽陽中有隂隂陽相雜以爲和不相雜以爲結¶
　浮數陽脉也能食而不大便裏實也爲陽氣結¶
　固隂不得而雜之是名陽結沉遲隂脉也不能¶
　食身體重隂病也隂病見隂脉則當下利今大¶
　便鞕者爲隂氣結固陽不得而雜之是名隂結¶
　論其數者傷寒之病一日太陽二日陽明三日¶
<pb:KR3e0008_SBCK_001-2b>¶
　少陽四日太隂五日少隂六日厥隂至六日爲¶
　傳經盡七日當愈七日不愈者謂之再傳經言¶
　再傳經者再自太陽而傳至十二日再至厥隂¶
　爲傳經盡十三日當愈十三日不愈者謂之過¶
　經言再傳過太陽之經亦以次而傳之也陽結¶
　爲火至十七日傳少隂水水能制火火邪解散¶
　則愈隂結屬水至十四日傳陽明土土能制水¶
　水邪解散則愈彼邪氣結甚水又不能制火土¶
　又不能制水故當劇内經曰一&KR0049;後則病二&KR0049;¶
　後則病甚三&KR0049;後則病危也¶
<pb:KR3e0008_SBCK_001-3a>¶
問曰病有灑淅惡寒而復發&KR0044;者何荅曰隂脉不¶
足陽徃從之陽脉不足隂徃乘之曰何謂陽不足¶
荅曰假令寸口脉㣲名曰陽不足隂氣上入陽中¶
則灑淅惡寒也曰何謂隂不足荅曰假令尺脉弱¶
名曰隂不足陽氣下䧟入隂中則發&KR0044;也¶
　一隂一陽謂之道偏隂偏陽謂之疾隂偏不足¶
　則陽得而從之陽偏不足則隂得而乘之陽不¶
　足則隂氣上入陽中爲惡寒者隂勝則寒矣隂¶
　不足陽氣下䧟入隂中爲發&KR0044;者陽勝則&KR0044;矣¶
陽脉浮隂脉弱者則血虚皿虚則筋急也¶
<pb:KR3e0008_SBCK_001-3b>¶
　陽爲氣隂爲血陽脉浮者衞氣強也隂脉弱者¶
　榮血弱也難經曰氣主呴之血主濡之血虚則¶
　不能濡潤筋絡故筋急也¶
其脉沉者榮氣㣲也¶
　内經云脉者血之府也脉實則血實脉虚則血¶
　虚此其常也脉沉者知榮血内㣲也¶
其脉浮而汗岀如流珠者衞氣衰也¶
鍼經云衞氣者所以温分肉充皮毛肥腠理司¶
　開闔者也脉浮汗岀如流珠者腠理不宻開闔¶
　不司爲衞氣外衰也浮主&KR0049;衞沉主&KR0049;榮以浮¶
<pb:KR3e0008_SBCK_001-4a>¶
　沉别榮衞之衰㣲理固然矣然而衰甚於㣲所¶
　以於榮言㣲而衞言衰者以其汗岀如流珠爲¶
　陽氣外脫所以衞病甚於榮也¶
榮氣㣲者加燒針則血流不行更發&KR0044;而躁煩也¶
衞陽也榮隂也燒針益陽而損隂榮氣㣲者謂¶
隂虚也内經曰隂虚而内&KR0044;方其内&KR0044;又加燒¶
　針以&KR0024;陽不惟兩&KR0044;相合而榮血不行必更外¶
　發&KR0044;而内躁煩也¶
脉藹藹如車蓋者名曰陽結也¶
　藹藹如車蓋者大而厭厭聶聶也爲陽氣欝結¶
<pb:KR3e0008_SBCK_001-4b>¶
於外不與隂氣和雜也¶
脉纍纍如循長竿者名曰隂結也¶
　纍纍如循長竿者連連而強直也爲隂氣欝結¶
　於内不與陽氣和雜也¶
脉瞥瞥如羹上肥者陽氣㣲也¶
　輕浮而陽㣲也¶
脉縈縈如蜘蛛絲者陽氣衰也¶
　縈縈滯也若縈縈惹惹之不利也如蜘蛛絲者¶
　至細也㣲爲陽㣲細爲陽衰脉要曰㣲爲氣痞¶
　是未至於衰内經曰細則氣少以至細爲陽衰¶
<pb:KR3e0008_SBCK_001-5a>¶
　冝矣¶
脉綿綿如㵼&KR0238;之絶者亡其血也¶
　綿綿者連綿而軟也如㵼&KR0238;之絶者前大而後¶
　細也正理論曰天樞開發精移氣變隂陽交㑹¶
　胃和脉生脉復生也陽氣前至隂氣後至則脉¶
　前爲陽氣後爲隂氣脉來前大後細爲陽氣有¶
餘而隂氣不足是知亡血¶
脉來緩時一止復來者名曰結脉來數時一止復¶
來者名曰促脉陽盛則促隂盛則結此皆病脉¶
　脉一息四至曰平一息三至曰遲小駃於遲曰¶
<pb:KR3e0008_SBCK_001-5b>¶
　緩一息六至曰數時有一止者隂陽之氣不得¶
　相續也陽行也速隂行也緩緩以&KR0049;隂若隂氣¶
　勝而陽不能相續則脉來緩而時一止數以&KR0049;¶
　陽若陽氣勝而隂不能相續則脉來數而時一¶
　止傷寒有結代之脉動而中止不能自還爲死¶
　脉此結促之脉止是隂陽偏勝而時有一止即¶
　非脫絶而止云此皆病脉¶
隂陽相摶名曰動陽動則汗岀隂動則發&KR0044;形冷¶
惡寒者此三焦傷也¶
　動爲隂陽相&KR0366;方其隂陽相&KR0366;而虚者則動陽¶
<pb:KR3e0008_SBCK_001-6a>¶
動爲陽虚故汗岀隂動爲隂虚故發&KR0044;也如不¶
　汗岀發&KR0044;而反形冷惡寒者三焦傷也三焦者¶
　原氣之别使主行氣於陽三焦旣傷則陽氣不¶
　通而㣲致身冷而惡寒也金匱要畧曰陽氣不¶
　通即身冷經曰陽㣲則惡寒¶
若數脉見于關上上下無頭尾如豆大厥厥動揺¶
者名曰動也¶
　脉經云陽岀隂入以關爲界關爲隂陽之中也¶
　若數脉見於關上上下無頭尾如豆大厥厥動¶
　揺者是隂陽之氣相&KR0366;也故名曰動¶
<pb:KR3e0008_SBCK_001-6b>¶
陽脉浮大而濡隂脉浮大而濡隂脉與陽脉同等¶
者名曰緩也¶
　陽脉寸口也隂脉尺中也上下同等無有偏勝¶
　者是隂陽之氣和緩也非若遲緩之有邪也隂¶
　陽偏勝者爲結爲促隂陽相&KR0366;者爲動隂陽氣¶
　和者爲緩學者不可不知也¶
脉浮而&KR0131;者名曰弦也弦者狀如&KR0211;弦按之不移¶
也脉&KR0131;者如轉索無常也¶
脉經云弦與&KR0131;相&KR0011;以弦爲虚故雖&KR0131;如弦而¶
按之不移不移則不足也經曰弦則爲减以&KR0131;¶
<pb:KR3e0008_SBCK_001-7a>¶
　爲實是切之如轉索無常而不散金匱要畧曰¶
　脉&KR0131;如轉索無常者有宿食也¶
脉弦而大弦則爲减大則爲芤减則爲寒芤則爲¶
虚寒虚相&KR0366;此名爲革婦人則半産漏下男子則¶
亡血失精¶
弦則爲减减則爲寒寒者謂陽氣少也大則爲¶
芤芤則爲虚虚者謂血少不足也所謂革者言¶
其旣寒且虚則氣血改革不循常度男子得之¶
爲真陽减而不能内固故主亡血失精婦人得¶
之爲隂血虚而不能滋養故主半産漏下¶
<pb:KR3e0008_SBCK_001-7b>¶
問曰病有戰而汗岀因得解者何也荅曰脉浮而¶
&KR0131;按之反芤此爲本虚故當戰而汗岀也其人本¶
虚是以發戰以脉浮故當汗岀而解也¶
　浮爲陽&KR0131;爲隂芤爲虚隂陽爭則戰邪氣將岀¶
　邪與正爭其人本虚是以發戰正氣勝則戰戰¶
　已復發&KR0044;而大汗解也¶
若脉浮而數按之不芤此人本不虚若欲自解但¶
汗岀耳不發戰也¶
浮數陽也本實陽勝邪不能與正爭故不發戰¶
　也¶
<pb:KR3e0008_SBCK_001-8a>¶
問曰病有不戰而汗岀解者何也荅曰脉大而浮¶
數故知不戰汗岀而解也¶
　陽勝則&KR0044;隂勝則寒隂陽爭則戰脉大而浮數¶
　皆陽也陽氣全勝隂無所爭何戰之有¶
問曰病有不戰不汗岀而解者何也荅曰其脉自¶
㣲此以曽經發汗若&KR0269;若下若亡血以内無津液¶
此隂陽自和必自愈故不戰不汗岀而解也¶
　脉㣲者邪氣㣲也邪氣巳㣲正氣又弱脉所以¶
　㣲旣經發汗&KR0269;下亡陽亡血内無津液則不能¶
　作汗得隂陽氣和而自愈也¶
<pb:KR3e0008_SBCK_001-8b>¶
問曰傷寒三日脉浮數而㣲病人身凉和者何也¶
荅曰此爲欲解也解以夜半脉浮而解者濈然汗¶
岀也脉數而解者必能食也脉㣲而解者必大汗¶
岀也¶
傷寒三日陽去入隂之時病人身&KR0044;脉浮數而¶
大邪氣傳也若身凉和脉浮數而㣲者則邪氣¶
　不傳而欲解也解以夜半者陽生於子也脉浮¶
主濈然汗岀而解者邪從外散也脉數主能食¶
而解者胃氣和也脉㣲主大汗岀而解者邪氣¶
㣲也¶
<pb:KR3e0008_SBCK_001-9a>¶
問曰脉病欲知愈未愈者何以别之荅曰寸口關¶
上尺中三處大小浮沉遲數同等雖有寒&KR0044;不解¶
者此脉隂陽爲和平雖劇當愈¶
　三部脉均等即正氣巳和雖有餘邪何害之有¶
立夏得洪大脉是其本位其人病身體苦疼重者¶
須發其汗若明日身不疼不重者不須發汗若汗¶
濈濈自岀者明日便解矣何以言之立夏得洪大¶
脉是其時脉故使然也四時倣此¶
　脉來應時爲正氣内固雖外感邪氣但㣲自汗¶
岀而亦解爾内經曰脉得四時之順者病無他¶
<pb:KR3e0008_SBCK_001-9b>¶
問曰凡病欲知何時得何時愈荅曰假令夜半得¶
病明日日中愈日中得病夜半愈何以言之日中得¶
病夜半愈者以陽得隂則解也夜半得病明日日¶
中愈者以隂得陽則解也¶
　日中得病者陽受之夜半得病者隂受之陽不¶
　和得隂則和是解以夜半隂不和得陽則和是¶
　解以日中經曰用陽和隂用隂和陽¶
寸口脉浮爲在表沉爲在裏數爲在府遲爲在藏¶
假令脉遲此爲在藏也¶
　經曰諸陽浮數爲乘府諸隂遲濇爲乘藏¶
<pb:KR3e0008_SBCK_001-10a>¶
趺陽脉浮而濇少隂脉如經也其病在脾法當下¶
利何以知之若脉浮大者氣實血虚也今趺陽脉¶
浮而濇故知脾氣不足胃氣虚也以少隂脉弦而¶
浮&KR0138;見此爲調脉故稱如經也若反滑而數者故¶
知當屎膿也¶
　趺陽者胃之脉診得浮而濇者脾胃不足也浮¶
　者以爲氣實濇者以爲血虚者此非也經曰脉¶
　浮而大浮爲氣實大爲血虚若脉浮大當爲氣¶
　實血虚今趺陽脉浮而濇浮則胃虚濇則脾寒¶
　脾胃虚寒則榖不消而水不别法當下利少隂¶
<pb:KR3e0008_SBCK_001-10b>¶
腎脉也腎爲肺之子爲肝之母浮爲肺脉弦爲¶
　肝脉少隂脉弦而浮爲子母相生故云調脉若¶
滑而數者則客&KR0044;在下焦使血流腐而爲膿故¶
　屎膿也¶
寸口脉浮而&KR0131;浮則爲風&KR0131;則爲寒風則傷衞寒¶
則傷榮榮衞俱病骨節煩疼當發其汗也¶
　脉經云風傷陽寒傷隂衞爲陽榮爲隂風爲陽¶
寒爲隂各從其&KR0011;而傷也易曰水流濕火就燥¶
者是矣衞得風則&KR0044;榮得寒則痛榮衞俱病故¶
　致骨節煩疼當與麻黄湯發汗則愈¶
<pb:KR3e0008_SBCK_001-11a>¶
趺陽脉遲而緩胃氣如經也趺陽脉浮而數浮則¶
傷胃數則動脾此非本病醫特下之所爲也榮衞¶
内䧟其數先㣲脉反但浮其人必大便鞕氣噫而¶
除何以言之本以數脉動脾其數先㣲故知脾氣¶
不治大便鞕氣噫而除今脉反浮其數改㣲邪氣¶
獨留心中則飢邪&KR0044;不殺榖潮&KR0044;發渴數脉當遲¶
緩脉因前後度數如法病者則飢數脉不時則生¶
惡瘡也¶
　經常也趺陽之脉以&KR0049;脾胃故遲緩之脉爲常¶
　若脉浮數則爲醫妄下傷胃動脾邪氣乘虚内¶
<pb:KR3e0008_SBCK_001-11b>¶
　䧟也邪在表則見陽脉邪在裏則見隂脉邪在¶
　表之時脉浮而數也因下裏虚榮衞内䧟邪客¶
　於脾以數則動脾今數先㣲則是脾邪先䧟於¶
　裏也胃虚脾&KR0044;津液乾少大便必鞕鍼經曰脾¶
　病善噫得後出餘氣則快然而衰今脾客邪&KR0044;¶
　故氣噫而除脾能消磨水榖今邪氣獨留於脾¶
　脾氣不治心中雖飢而不能殺榖也脾主爲胃¶
　行其津液脾爲&KR0044;爍故潮&KR0044;而發渴也趺陽之¶
　脉本遲而緩因下之後變爲浮數榮衞内䧟數¶
　復改㣲是脉因前後度數如法邪&KR0044;内䧟於脾¶
<pb:KR3e0008_SBCK_001-12a>¶
　而心中善飢也數脉不時者爲數當改㣲而復¶
　不㣲如此則是邪氣不傳於裏但欝於榮衞之¶
　中必岀自肌皮爲惡瘡也¶
師曰病人脉㣲而濇者此爲醫所病也大發其汗¶
又數大下之其人亡血病當惡寒後乃發&KR0044;無休¶
止時夏月盛&KR0044;欲著複衣冬月盛寒欲裸其身所¶
以然者陽㣲則惡寒隂弱則發&KR0044;此醫發其汗令¶
陽氣㣲又大下之令隂氣弱五月之時陽氣在表¶
胃中虚冷以陽氣内㣲不能勝冷故欲著複衣十¶
一月之時陽氣在裏胃中煩&KR0044;以隂氣内弱不能¶
<pb:KR3e0008_SBCK_001-12b>¶
勝&KR0044;故欲祼其身又隂脉遲濇故知血亡也¶
㣲爲亡陽濇則無血不當汗而強與汗之者令¶
　陽氣㣲隂氣上入陽中則惡寒故曰陽㣲則惡¶
寒不當下而強盥下之者令隂氣弱陽氣下䧟¶
　入隂中則發&KR0044;故曰隂弱則發&KR0044;氣爲陽血爲¶
　隂陽脉以&KR0049;氣隂脉以&KR0049;血隂脉遲濇爲榮血¶
不足故知亡血經曰尺脉遲者不可發汗以榮¶
氣不足血少故也¶
脉浮而大心下反鞕有&KR0044;屬藏者攻之不令發汗¶
浮大之脉當責邪在表若心下反鞕者則&KR0044;已¶
<pb:KR3e0008_SBCK_001-13a>¶
　甚而内結也有&KR0044;屬藏者爲别無虚寒而但見¶
　裏&KR0044;也藏屬隂爲悉在裏故可下之攻之謂下¶
　之也不可謂脉浮大更與發汗病源曰&KR0044;毒氣¶
　乘心心下痞滿此爲有實宜速下之¶
屬府者不令溲數溲數則大便鞕汗多則&KR0044;愈汗¶
少則便難脉遲尚未可攻¶
　雖心下鞕若餘無裏証但見表證者爲病在陽¶
　謂之屬府當先解表然後攻痞溲小便也勿爲¶
飲結而利小便使其溲數大便必鞕也經曰小¶
便數者大便必鞕謂走其津液也汗多則邪氣¶
<pb:KR3e0008_SBCK_001-13b>¶
　除而&KR0044;愈汗少則邪&KR0044;不盡又走其津液必便¶
　難也鞕家當下設脉遲則未可攻以遲爲不足¶
　即裏氣未實故也¶
脉浮而洪身汗如油喘而不休水漿不下體形不¶
仁乍靜乍亂此爲命絶也¶
病有不可治者爲邪氣勝於正氣也内經曰大¶
則邪至又曰大則病進脉浮而洪者邪氣勝也¶
身汗如油喘而不休者正氣脫也四時以胃氣¶
爲本水漿不下者胃氣盡也一身以榮衞爲充¶
形體不仁者榮衞絶也不仁爲痛痒俱不知也¶
<pb:KR3e0008_SBCK_001-14a>¶
　針經曰榮衞不行故爲不仁爭則亂安則靜乍¶
　靜乍亂者正與邪爭正&KR0018;邪勝也正氣巳脫胃¶
　氣又盡榮衞俱絶邪氣獨勝故曰命絶也¶
又未知何藏先受其災若汗岀髮潤喘不休者此¶
爲肺先絶也¶
　肺爲氣之主爲津液之帥汗岀髮潤者津脫也¶
喘不休者氣脫也¶
陽反獨留形體如煙熏直視揺頭此心絶也¶
　肺主氣心主血氣爲陽血爲隂陽反獨留者則¶
　爲身體大&KR0044;是血先絶而氣獨在也形體如煙¶
<pb:KR3e0008_SBCK_001-14b>¶
　熏者爲身無精蕐是血絶不榮於身也心脉俠¶
　咽系目直視者心經絶也頭爲諸陽之㑹揺頭¶
　者隂絶而陽無根也¶
脣吻反青四肢漐習者此爲肝絶也¶
脣吻者脾之&KR0049;肝色青肝絶則真色見於所勝¶
　之部也四肢者脾所主肝主筋肝絶則筋脉引¶
　急發於所勝之分也漐習者爲振動若搐搦手¶
　足時時引縮也¶
環口黧黒柔汗發黄者此爲脾絶也¶
　脾主口脣絶則精蕐去故環口黧黒柔爲隂柔¶
<pb:KR3e0008_SBCK_001-15a>¶
　汗冷汗也脾胃爲津液之本陽氣之宗柔汗&KR0036;¶
　黄者脾絶而陽脫真色見也¶
溲便遺失狂言目反直視者此爲腎絶也¶
　腎司開闔禁固便溺溲便遺失者腎絶不能約¶
　制也腎藏志狂言者志不守也内經曰狂言者¶
　是失志矣失志者死鍼經曰五藏之精氣皆上¶
　注於目骨之精爲瞳子目反直視者腎絶則骨¶
之精不榮於瞳子而瞳子不轉也¶
又未知何藏隂陽前絶若陽氣前絶隂氣後竭者¶
其人死身色必青隂氣前絶陽氣後竭者其人死¶
<pb:KR3e0008_SBCK_001-15b>¶
身色必赤腋下温心下&KR0044;也¶
　陽主&KR0044;而色赤隂主寒而色青其人死也身色¶
　青則隂未離乎體故曰隂氣後竭身色赤腋下¶
　温心下&KR0044;則陽未離乎體故曰陽氣後竭鍼經¶
　云人有兩死而無兩生此之謂也¶
寸口脉浮大而醫反下之此爲大逆浮則無血大¶
則爲寒寒氣相搏則爲膓鳴醫乃不知而反飲冷¶
水令汗大岀水得寒氣冷必相&KR0366;其人即䭇¶
　經云脉浮大應發汗若反下之爲大逆浮大之¶
　脉邪在表也當發其汗若反下之是攻其正氣¶
<pb:KR3e0008_SBCK_001-16a>¶
　邪氣得以深入故爲大逆浮則無血者下後亡¶
　血也大則爲寒者邪氣獨在也寒邪因裏虚而¶
　入寒氣相&KR0366;乃爲膓鳴醫見脉大以爲有&KR0044;飲¶
　以冷水欲令水寒勝&KR0044;而作大汗裏先虚寒又¶
　得冷水水寒相&KR0366;使中焦之氣濇滯故令䭇也¶
趺陽脉浮浮則爲虚浮虚相&KR0366;故令氣䭇言胃氣虚¶
竭也脉滑則爲&KR0938;此爲醫咎責虚取實守空迫血¶
脉浮鼻中燥者必衂也¶
　趺陽脉浮爲䭇脉滑爲&KR0938;皆醫之咎責虚取實¶
　之過也内經曰隂在内陽之守也陽在外隂之¶
<pb:KR3e0008_SBCK_001-16b>¶
使也發汗攻陽亡津液而陽氣不足者謂之守¶
　空經曰表氣㣲虚裏氣不守故使邪中於隂也¶
隂不爲隂守邪氣因得而入之内&KR0366;隂血隂失¶
　所守血乃妄行未知從何道而岀若脉浮鼻燥¶
　者知血必從鼻中岀也¶
諸脉浮數當發&KR0044;而灑淅惡寒若有痛處飲食如¶
常者畜積有膿也¶
　浮數之脉主邪在經當發&KR0044;而灑淅惡寒病人¶
　一身盡痛不欲飲食者傷寒也若雖發&KR0044;惡寒¶
　而痛偏着一處飲食如常者即非傷寒是邪氣¶
<pb:KR3e0008_SBCK_001-17a>¶
　欝結於經絡之間血氣壅遏不通欲畜聚而成¶
　癰膿也¶
脉浮而遲靣&KR0044;赤而戰&KR0357;者六七日當汗岀而解¶
反發&KR0044;者差遲遲為無陽不能作汗其身必痒也¶
　脉浮靣&KR0044;赤者邪氣外浮於表也脉遲戰惕者¶
本氣不足也六七日爲傳經盡當汗岀而解之¶
時若當汗不汗反發&KR0044;者爲裏虚津液不多不¶
能作汗旣不汗邪無從岀是以差遲發&KR0044;爲邪¶
氣浮於皮膚必作身痒也經曰以其不能得小¶
　汗岀故其身必痒也¶
<pb:KR3e0008_SBCK_001-17b>¶
寸口脉隂陽俱&KR0131;者法當清邪中於上焦濁邪中¶
於下焦清邪中上名曰㓗也濁邪中下名曰渾也¶
隂中於邪必内慄也表氣㣲虚裏氣不守故使邪¶
中於隂也陽中於邪必發&KR0044;頭痛項強頸攣腰痛¶
脛酸所爲陽中霧露之氣故曰清邪中上濁邪中¶
下隂氣爲慄足&KR0176;逆冷便溺妄岀表氣㣲虚裏氣¶
㣲急三焦相溷内外不通上焦怫欝藏氣相熏口¶
爛食齗也中焦不治胃氣上衝脾氣不轉胃中爲¶
濁榮衞不通血凝不流若衞氣前通者小便赤黄¶
與&KR0044;相&KR0366;因&KR0044;作使遊於經絡岀入藏府&KR0044;氣所¶
<pb:KR3e0008_SBCK_001-18a>¶
過則爲癰膿若隂氣前通者陽氣厥㣲隂無所使¶
客氣内入嚏而出之聲嗢咽塞寒厥相逐爲&KR0044;所¶
擁血凝自下狀如豚肝隂陽俱厥脾氣&KR0012;弱五液¶
注下下焦不闔清便下重令便數難臍築湫痛命¶
將難全¶
　浮爲陽沉爲隂陽脉&KR0131;則霧露之氣中於上焦¶
　隂脉&KR0131;則寒邪中於下焦上焦者太陽也下焦¶
　者少隂也發&KR0044;頭痛項強頸攣腰疼脛酸者霧¶
　露之氣中於太陽之經也濁邪中下隂氣爲慄¶
　足脛逆冷便溺妄岀者寒邪中於少隂也因表¶
<pb:KR3e0008_SBCK_001-18b>¶
　氣㣲虚邪入而客之又裏氣不守邪乘裏弱遂¶
　中於隂隂虚遇邪内爲懼慄致氣㣲急矣内經¶
　曰陽病者上行極而下隂病者下行極而上此¶
　上焦之邪甚則下干中焦下焦之邪甚則上干¶
　中焦由是三焦溷亂也三焦主持諸氣三焦旣¶
　相溷亂則内外之氣俱不得通膻中爲陽氣之¶
　海氣因不得通於内外怫欝於上焦而爲&KR0044;與¶
　藏相熏口爛食齗内經曰隔&KR0044;不便上爲口麋¶
　中焦爲上下二焦之邪溷亂則不得平治中焦¶
　在胃之中中焦失治胃氣因上衝也脾坤也坤¶
<pb:KR3e0008_SBCK_001-19a>¶
　&KR0135;胃氣消磨水榖脾氣不轉則胃中水榖不得¶
　磨消故胃中濁也金匱要畧曰榖氣不消胃中¶
　苦濁榮者水榖之精氣也衞者水榖之悍氣也¶
　氣不能布散致榮衞不通血凝不流衞氣者陽¶
　氣也榮血者隂氣也陽主爲&KR0044;隂主爲寒衞氣¶
　前通者陽氣先通而&KR0044;氣得行也内經曰膀胱¶
　者津液藏焉化則能岀以小便赤黄知衞氣前¶
　通也&KR0044;氣與胃氣相&KR0366;而行岀入藏府遊於經¶
　絡經絡客&KR0044;則血凝肉腐而爲癰膿此見其&KR0044;¶
　氣得行若隂氣前通者則不然陽在外爲隂之¶
<pb:KR3e0008_SBCK_001-19b>¶
　使因陽氣厥㣲隂無所使遂隂氣前通也内經¶
　曰陽氣者衞外而爲固也陽氣厥㣲則不能衞¶
　外寒氣因而客之鼻者肺之&KR0049;肺主聲寒氣内¶
　入者客於肺經則嚔而岀之聲嗢咽塞寒者外¶
　邪也厥者内邪也外内之邪合并相逐爲&KR0044;則¶
　血凝不流今爲&KR0044;所擁使血凝自下如豚肝也¶
　上焦陽氣厥下焦隂氣厥二氣俱厥不相順接¶
　則脾氣獨弱不能行化氣血滋養五藏致五藏¶
　俱虚而五液注下鍼經曰五藏不和使液溢而¶
　下流於隂闔合也清圊也下焦氣脫而不合故¶
<pb:KR3e0008_SBCK_001-20a>¶
　數便而下重臍爲生氣之原臍築湫痛則生氣¶
欲絶故曰命將難全¶
脉隂陽俱&KR0131;者口中氣岀脣口乾燥踡卧足冷鼻¶
中涕岀舌上胎滑勿妄治也到七日已來其人㣲¶
發&KR0044;手足温者此爲欲解或到八日巳上反大發¶
&KR0044;者此爲難治設使惡寒者必欲嘔也腹内痛者¶
必欲利也¶
　脉隂陽俱&KR0131;爲表裏客寒寒爲隂得陽則解口¶
　中氣岀脣口乾燥者陽氣漸復正氣方温也雖¶
　爾然而隂未盡散踡卧足冷鼻中涕岀舌上滑¶
<pb:KR3e0008_SBCK_001-20b>¶
胎知隂猶在也方隂陽未分之時不可妄治以¶
偏隂陽之氣到七日巳來其人㣲發&KR0044;手足温¶
者爲隂氣已絶陽氣得復是爲欲解若過七日¶
不解到八日已上反發大&KR0044;者爲隂極變&KR0044;邪¶
氣勝正故云難治陽脉&KR0131;者寒邪發於上焦上¶
焦主外也隂脉&KR0131;者寒邪發於下焦下焦主内¶
也設使惡寒者上焦寒氣勝是必欲嘔也腹内¶
痛者下焦寒氣勝是必欲利也¶
脉隂陽俱&KR0131;至於&KR0269;利其脉獨不解&KR0131;去入安此¶
爲欲解若脉遲至六七日不欲食此爲晚發水停¶
<pb:KR3e0008_SBCK_001-21a>¶
故也爲未解食自可者爲欲解¶
　脉隂陽俱&KR0131;爲寒氣甚於上下至於&KR0269;利之後¶
&KR0131;脉不罷者爲其脉獨不解&KR0131;去則入安爲欲¶
解若脉遲至六七日不欲食者爲&KR0269;利後脾胃¶
大虚内經曰飲入於胃遊溢精氣上輸於脾脾¶
氣散精上歸於肺通調水道下輸膀胱水精四¶
布五經並行脾胃氣強則能輸散水飲之氣若¶
脾胃氣虚則水飲内停也所謂晩發者後來之¶
疾也若至六七日而欲食者則脾胃巳和寒邪¶
巳散故云欲解¶
<pb:KR3e0008_SBCK_001-21b>¶
病六七日手足三部脉皆至大煩而口噤不能言¶
其人躁擾者必欲解也¶
　煩&KR0044;也傳經之時病人身大煩口噤不能言内¶
　作躁擾則隂陽爭勝若手足三部脉皆至爲正¶
　氣勝邪氣㣲陽氣復寒氣散必欲解也¶
若脉和其人大煩目重臉内際黃者此爲欲解也¶
脉經曰病人兩目眥有黃色起者其病方愈病¶
　以脉爲主若目黃大煩脉不和者邪勝也其病¶
爲進目黃大煩而脉和者爲正氣巳和故云欲¶
解¶
<pb:KR3e0008_SBCK_001-22a>¶
脉浮而數浮爲風數爲虚風爲&KR0044;虚爲寒風虚相¶
&KR0366;則灑淅惡寒也¶
　内經曰有者爲實無者爲虚氣并則無血血并¶
　則無氣風則傷衞數則無血浮數之脉風邪并¶
　於衞衞勝則榮虚也衞爲陽風&KR0366;於衞所以爲¶
　&KR0044;榮爲隂榮氣虚所以爲寒風并於衞者發&KR0044;¶
　惡寒之證具矣¶
脉浮而滑浮爲陽滑爲實陽實相&KR0366;其脉數疾衞¶
氣失度浮滑之脉數疾發&KR0044;汗岀者此爲不治¶
　浮爲邪氣并於衞而衞氣勝滑爲邪氣并於榮¶
<pb:KR3e0008_SBCK_001-22b>¶
　而榮氣實邪氣勝實擁於榮衞則榮衞行速故¶
　脉數疾一息六至曰數平人脉一息四至衞氣¶
　行六寸今一息六至則衞氣行九寸計過平人¶
　之半是脉數疾知衞氣失其常度也浮滑數疾¶
　之脉發&KR0044;汗岀而當解若不解者精氣脫也必¶
　不可治經曰脉隂陽俱盛大汗岀不解者死¶
傷寒欬逆上氣其脉散者死謂其形損故也¶
　千金方云以喘嗽爲欬逆上氣者肺病散者心¶
　脉是心火刑於肺金也内經曰心之肺謂之死¶
隂死隂之屬不過三日而死以形見其損傷故¶
<pb:KR3e0008_SBCK_001-23a>¶
　也¶
　　　平脉法第二¶
問曰脉有三部隂陽相乘榮衞血氣在人體躬呼¶
吸岀入上下於中因息遊布津液流通隨時動作¶
効象形容春弦秋浮冬沉夏洪察色觀脉大小不¶
同一時之間變無經常尺寸參差或短或長上下¶
乖錯或存或亡病輙改易進退低昻心迷意惑動¶
失紀綱願爲具陳令得分明師曰子之所問道之¶
根源脉有三部尺寸及關¶
　寸爲上部關爲中部尺爲下部¶
<pb:KR3e0008_SBCK_001-23b>¶
榮衞流行不失衡銓¶
　衡銓者稱也可以稱量輕重内經曰春應中規¶
　夏應中矩秋應中衡冬應中權榮行脉中衞行¶
　脉外榮衞與脉相隨上下應四時不失其常度¶
腎沉心洪肺浮肝弦此自經常不失銖分¶
腎北方水王於冬而脉沉心南方火王於夏而¶
脉洪肺西方金王於秋而脉浮肝東方木王於¶
春而脉弦此爲經常銖分之不差也¶
岀入升降漏刻周旋水下二刻一周循環¶
　人身之脉計長一十六丈二尺一呼脉行三寸¶
<pb:KR3e0008_SBCK_001-24a>¶
　一吸脉行三寸一呼一吸爲一息脉行六寸一¶
日一夜漏水下百刻人一萬三千五百息脉行¶
　八百一十丈五十度周於身則一刻之中人一¶
　百三十五息脉行八丈一尺水下二刻人二百¶
　七十息脉行一十六丈二尺一周於身也脉經¶
　之行終而復始若循環之無端也¶
當復寸口虚實見焉¶
　脉經之始從中焦注於手太隂寸口二百七十¶
　息脉行一周身復還至於寸口寸口爲脉之經¶
　始故以診視虚實焉經曰虚實死生之要皆見¶
<pb:KR3e0008_SBCK_001-24b>¶
於寸口之中¶
變化相乘隂陽相干風則浮虚寒則牢堅沉潜水¶
畜支飲急弦動則爲痛數則&KR0044;煩¶
　風傷陽故脉浮虚寒傷隂故脉牢堅畜積於内¶
　者謂之水畜故脉沉濳支散於外者謂之支飲¶
　故脉急弦動則隂陽相&KR0366;相&KR0366;則痛生焉數爲¶
　陽邪氣勝陽勝則&KR0044;煩焉¶
設有不應知變所縁三部不同病各異端¶
　脉與病不相應者必縁傳變之所致三部以&KR0049;¶
　五藏之氣隨部察其虚實焉¶
<pb:KR3e0008_SBCK_001-25a>¶
太過可怪不及亦然邪不空見中必有姧審察表¶
裏三焦别焉知其所舎消息診㸔料度府藏獨見¶
若神爲子條記傳與賢人¶
　太過不及之脉皆有邪氣干於正氣審㸔在表¶
　在裏入府入藏隨其所舎而治之¶
師曰呼吸者脉之頭也¶
難經曰一呼脉行三寸一吸脉行三寸以脉隨¶
呼吸而行故言脉之頭也¶
初持脉來疾去遲此出疾入遲名曰内虚外實也¶
初持脉來遲去疾此岀遲入疾名曰内實外虚也¶
<pb:KR3e0008_SBCK_001-25b>¶
　外爲陽内爲隂内經曰來者爲陽去者爲隂是¶
　岀以&KR0049;外入以&KR0049;内疾爲有餘有餘則實遲爲¶
　不足不足則虚來疾去遲者陽有餘而隂不足¶
　故曰内虚外實來遲去疾者陽不足而隂有餘¶
　故曰内實外虚¶
問曰上工望而知之中工問而知之下工脉而知¶
之願聞其&KR0003;師曰病家人請云病人若發&KR0044;身體¶
疼病人自卧師到診其脉沉而遲者知其差也何¶
以知之表有病者脉當浮大今脉反沉遲故知愈¶
也¶
<pb:KR3e0008_SBCK_001-26a>¶
望以觀其形證問以知其所苦脉以别其表裏¶
病苦發&KR0044;身疼邪在表也當卧不安而脉浮數¶
今病人自卧而脉沉遲者表邪緩也是有裏脉¶
　而無表證則知表邪當愈也¶
假令病人云腹内卒痛病人自坐師到脉之浮而¶
大者知其差也何以知之若裏有病者脉當沉而¶
細今脉浮大故知愈也¶
腹痛者裏寒也痛甚則不能起而脉沉細今病¶
　人自坐而脉浮大者裏寒散也是有表脉而無¶
　裏證也則知裏邪當愈是望證問病切脉三者¶
<pb:KR3e0008_SBCK_001-26b>¶
　相參而得之可爲十全之醫鍼經曰知一爲上¶
　知二爲神知三神且明矣¶
師曰病家人來請云病人發&KR0044;煩極明日師到病¶
人向壁卧此&KR0044;巳去也設令脉不和處言巳愈¶
　發&KR0044;煩極則不能靜卧今向壁靜卧知&KR0044;巳去¶
設令向壁卧聞師到不驚起而盻視若三言三止¶
脉之嚥唾者此詐病也設令脉自和處言汝病大¶
重當須服&KR0269;下藥鍼灸數十百處乃愈¶
　詐病者非善人以言恐之使其畏懼則愈醫者¶
意也此其是歟¶
<pb:KR3e0008_SBCK_001-27a>¶
師持脉病人欠者無病也¶
　鍼經曰陽引而上隂引而下隂陽相引故欠隂¶
　陽不相引則病隂陽相引則和是欠者無病也¶
脉之呻者病也¶
　呻爲呻吟之聲身有所苦則然也¶
言遲者風也¶
　風客於中則經絡急舌強難運用也¶
揺頭言者裏痛也¶
　裏有病欲言則頭爲之戰揺¶
行遲者表強也¶
<pb:KR3e0008_SBCK_001-27b>¶
　表強者由筋絡引急而行歩不利也¶
坐而伏者短氣也¶
　短氣者裏不和也故坐而喜伏¶
坐而下一脚者腰痛也¶
　内經曰腰者身之大關節也腰痛爲大關節不¶
　利故坐不能正下一脚以緩腰中之痛也¶
裏實護腹如懷卵物者心痛也¶
　心痛則不能伸仰護腹以按其痛¶
師曰伏氣之病以意&KR0049;之今月之内欲有伏氣假¶
令舊有伏氣當須脉之若脉㣲弱者當喉中痛似¶
<pb:KR3e0008_SBCK_001-28a>¶
傷非喉痺也病人云實咽中痛雖&KR0539;今復欲下利¶
　冬時感寒伏藏於經中不即發者謂之伏氣至¶
　春分之時伏寒欲發故云今月之内欲有伏氣¶
　假令伏氣已發當須脉之審在何經得脉㣲弱¶
　者知邪在少隂少隂之脉循喉嚨寒氣客之必¶
　發咽痛腎司開闔少隂治在下焦寒邪内甚則¶
　開闔不治下焦不約必成下利故云雖&KR0539;咽痛¶
　復欲下利¶
問曰人病恐怖者其脉何狀師曰脉形如循絲纍¶
纍然其靣白脫色也¶
<pb:KR3e0008_SBCK_001-28b>¶
　内經曰血氣者人之神恐怖者血氣不足而神¶
　氣弱也脉形似循絲纍纍然靣白脫色者鍼經¶
　曰血奪者色夭然不澤其脉空虚是知恐怖爲¶
　血氣不足¶
問曰人不飲其脉何&KR0124;師曰其脉自濇脣口乾燥¶
也¶
　濇爲隂雖主亡津液而脣口乾燥以隂爲主内¶
　故不飲也¶
問曰人愧者其脉何&KR0124;師曰脉浮而靣色乍白乍¶
赤¶
<pb:KR3e0008_SBCK_001-29a>¶
　愧者羞也愧則神氣怯弱故脉浮而靣色變改¶
　不常也¶
問曰經&KR0003;脉有三菽六菽重者何謂也師曰脉者¶
人以指按之如三菽之重者肺氣也如六菽之重¶
者心氣也如九菽之重者脾氣也如十二菽之重¶
者肝氣也按之至骨者腎氣也¶
菽豆也難經曰如三菽之重與皮毛相得者肺¶
部也如六菽之重與血脉相得者心部也如九¶
菽之重與肌肉相得者脾部也如十二菽之重¶
與筋平者肝部也按之至骨舉指來疾者腎部¶
<pb:KR3e0008_SBCK_001-29b>¶
也各隨所主之分以&KR0049;藏氣¶
假令下利寸口關上尺中悉不見脉然尺中時一¶
小見脉再舉頭者腎氣也若見損脉來至爲難治¶
　脉經曰冷氣在胃中故令脉不通下利不見脉¶
　則冷氣客於脾胃今尺中時一小見爲脾虚腎¶
　氣所乘脉再舉頭者脾爲腎所乘也若尺中之¶
　脉更或减損爲腎氣亦衰脾復勝之&KR0017;賊相刑¶
故云難治是脾勝不應時也¶
問曰脉有相乘有縱有橫有逆有順何也師曰水¶
行乘火金行乘木名曰縱火行乘水木行乘金名¶
<pb:KR3e0008_SBCK_001-30a>¶
曰橫水行乘金火行乘木名曰逆金行乘水木行¶
乘火名曰順也¶
　金勝木水勝火縱者言縱任其氣乘其所勝橫¶
　者言其氣橫逆反乘所不勝也縱橫與恣縱恣¶
　橫之義通水爲金子火爲木子子行乘母其氣¶
　逆也母行乘子其氣順也¶
問曰脉有殘賊何謂也師曰脉有弦&KR0131;浮滑沉濇¶
此六者名曰殘賊能爲諸脉作病也¶
　爲人病脉名曰八邪風寒暑濕傷於外也飢飽¶
　勞逸傷於内也經脉者榮衞也榮衞者隂陽也¶
<pb:KR3e0008_SBCK_001-30b>¶
其爲諸經脉作病者必由風寒暑濕傷於榮衞¶
客於隂陽之中風則脉浮寒則脉&KR0131;中暑則脉¶
滑中濕則脉濇傷於隂則脉沉傷於陽則脉浮¶
　所以謂之殘賊者傷良曰殘害良曰賊以能傷¶
害正氣也¶
問曰脉有災恠何謂也師曰假令人病脉得太陽¶
與形證相應因爲作湯比還送湯如食頃病人乃¶
大&KR0269;若下利腹中痛師曰我前來不見此證今乃¶
變異是名災恠又問曰何縁作此&KR0269;利荅曰或有¶
舊時服藥今乃發作故名災恠耳¶
<pb:KR3e0008_SBCK_001-31a>¶
　醫以脉證與藥相對而反變異爲其災可恠故¶
　名災恠¶
問曰東方肝脉其形何似師曰肝者木也名厥隂¶
其脉㣲弦濡弱而長是肝脉也肝病自得濡弱者¶
愈也¶
難經曰春脉弦者肝東方木也萬物始生未有¶
枝葉故脉來濡弱而長故曰弦是肝之平脉肝¶
病得此脉者爲肝氣巳和也¶
假令得純弦脉者死何以知之以其脉如弦直是¶
肝藏傷故知死也¶
<pb:KR3e0008_SBCK_001-31b>¶
　純弦者爲如弦直而不軟是中無胃氣爲真藏¶
　之脉内經曰死肝脉來急益勁如新張&KR0211;弦¶
南方心脉其形何似師曰心者火也名少隂其脉¶
洪大而長是心脉也心病自得洪大者愈也¶
　心王於夏夏則陽外勝氣血淖溢故其脉來洪¶
　大而長也¶
假令脉來㣲去大故名反病在裏也脉來頭小本¶
大者故名覆病在表也上㣲頭小者則汗岀下㣲¶
本大者則爲關格不通不得尿頭無汗者可治有¶
汗者死¶
<pb:KR3e0008_SBCK_001-32a>¶
　心脉來盛去衰爲平來㣲去大是反本脉内經¶
　曰大則邪至小則平㣲爲正氣大爲邪氣來以¶
　&KR0049;表來㣲則知表和去以&KR0049;裏去大則知裏病¶
　内經曰心脉來不盛去反盛此爲不及病在中¶
　頭小本大者即前小後大也小爲正氣大爲邪¶
　氣則邪氣先在裏今復還於表故名曰覆不云¶
　去而止云來者是知在表脉經曰在上爲表在¶
　下爲裏汗者心之液上㣲爲浮之而㣲頭小爲¶
　前小則表中氣虚故主汗岀下㣲沉之而㣲本¶
　大爲後大沉則在裏大則病進内經曰心爲牡¶
<pb:KR3e0008_SBCK_001-32b>¶
藏小膓爲之使今邪甚下行格閉小膓使正氣¶
　不通故不得尿名曰關格脉經曰陽氣上岀汗¶
見於頭今關格正氣不通加之頭有汗者則陽¶
氣不得下通而上脫也其無汗者雖作關格然¶
陽未衰而猶可治¶
西方肺脉其形何似師曰肺者金也名大隂其脉¶
毛浮也肺病自得此脉若得緩遲者皆愈若得數¶
者則劇何以知之數者南方火火剋西方金法當¶
癰腫爲難治也¶
輕虚浮曰毛肺之平脉也緩遲者脾之脉脾爲¶
<pb:KR3e0008_SBCK_001-33a>¶
　肺之母以子母相生故云皆愈數者心之脉火¶
　剋金爲&KR0017;賊相刑故劇肺主皮毛數則爲&KR0044;&KR0044;¶
　客皮膚留而不去則爲癰&KR0337;經曰數脉不時則¶
　生惡瘡¶
問曰二月得毛浮脉何以處言至秋當死師曰二¶
月之時脉當濡弱反得毛浮者故知至秋死二月¶
肝用事肝脉属木應濡弱反得毛浮者是肺脉也¶
肺属金金來剋木故知至秋死他皆倣此¶
當春時反見秋脉爲金氣乘木肺來剋肝奪王¶
脉而見至秋肺王肝氣則絶故知至秋死也¶
<pb:KR3e0008_SBCK_001-33b>¶
師曰脉肥人責浮瘦人責沉肥人當沉今反浮瘦¶
人當浮今反沉故責之¶
　肥人肌膚厚其脉當沉瘦人肌膚薄其脉當浮¶
　今肥人脉反浮瘦人脉反沉必有邪氣相干使¶
　脉反常故當責之¶
師曰寸脉下不至關爲陽絶尺脉上不至關爲隂¶
絶此皆不治决死也若計其餘命死生之期期以¶
月節剋之也¶
　脉經曰陽生於寸動於尺隂生於尺動於寸寸¶
脉下不至關者爲陽絶不能下應於尺也尺脉¶
<pb:KR3e0008_SBCK_001-34a>¶
　上不至關者爲隂絶不能上應於寸也内經曰¶
隂陽離缺精氣乃絶此隂陽偏絶故皆决死期¶
　以月節剋之者謂如陽絶死於春夏隂絶死於¶
　秋冬¶
師曰脉病人不病名曰行尸以無王氣卒眩仆不¶
識人者短命則死人病脉不病名曰内虚以無榖¶
神雖困無苦¶
　脉者人之根本也脉病人不病爲根本内絶形¶
　雖且強卒然氣絕則眩運僵仆而死不曰行尸¶
　而何人病脉不病則根本内固形雖且羸止内¶
<pb:KR3e0008_SBCK_001-34b>¶
　虚爾榖神者榖氣也榖氣旣足自然安矣内經¶
　曰形氣有餘脉氣不足死脉氣有餘形氣不足¶
生¶
問曰翕奄沉名曰滑何謂也沉爲純隂翕爲正陽¶
隂陽和合故令脉滑關尺自平陽明脉㣲沉食飲¶
自可少隂脉㣲滑滑者&KR0131;之浮名也此爲隂實其¶
人必股内汗岀隂下濕也¶
　脉來大而盛聚而沉謂之翕奄沉正如轉珠之¶
狀也沉爲藏氣故曰純隂翕爲府氣故曰正陽¶
　滑者隂陽氣不爲偏勝也關尺自平陽明脉㣲¶
<pb:KR3e0008_SBCK_001-35a>¶
　沉者當陽部見隂脉則隂偏勝而陽不足也陽¶
　明胃脉胃中隂多故食飲自可少隂脉㣲滑者¶
　當隂部見陽脉則陽偏勝而隂不足也以陽湊¶
隂分故曰隂實股與隂少隂之部也今陽&KR0044;湊¶
隂必熏發津液泄逹於外股内汗岀而隂下濕¶
　也¶
問曰曽爲人所難&KR0131;脉從何而來師曰假令亡汗¶
若&KR0269;以肺裏寒故令脉&KR0131;也假令欬者坐飲冷水¶
故令脉&KR0131;也假令下利以胃中虚冷故令脉&KR0131;也¶
金匱要畧曰寒令脉急經曰諸&KR0131;爲寒¶
<pb:KR3e0008_SBCK_001-35b>¶
寸口衞氣盛名曰高¶
　高者暴狂而肥内經曰隂不勝其陽則脉流薄¶
　疾并乃狂衞爲陽氣衞盛而暴狂者隂不勝陽¶
　也鍼經曰衞氣者所以温分肉充皮毛肥腠理¶
　司開闔者也衞氣盛爲肥者氣盛於外也¶
榮氣盛名曰章¶
章者&KR0064;澤而光榮者血也榮華於身者也榮盛¶
　故身&KR0064;光澤也¶
高章相&KR0366;名曰綱¶
　綱者身筋急脉直榮衞俱盛則筋絡滿急¶
<pb:KR3e0008_SBCK_001-36a>¶
衞氣弱名曰惵¶
　惵者心中氣動迫怯衞岀上焦弱則上虚而心¶
　中氣動迫怯也¶
榮氣弱名曰卑¶
　卑者心中常自羞愧鍼經曰血者神氣也血弱¶
　則神弱故常自羞愧¶
惵卑相&KR0366;名曰損¶
　損者五藏六府之虚惙也衞以護陽榮以養隂¶
　榮衞俱虚則五藏六府失於滋養致俱乏氣虚¶
　惙也¶
<pb:KR3e0008_SBCK_001-36b>¶
衞氣和名曰緩¶
　緩者四肢不能自収衞氣獨和不與榮氣相諧¶
　則榮病内經曰目受血而能視足受血而能歩¶
　掌受血而能握指受血而能攝四肢不収由榮¶
　血病不能灌養故也¶
榮氣和名曰遲¶
　遲者身體重但欲眠也榮氣獨和不與衞氣相¶
　諧則衞病身體重而眼欲眠者衞病而氣不敷¶
　布也¶
遲緩相&KR0366;名曰沉¶
<pb:KR3e0008_SBCK_001-37a>¶
　沉者腰中直腹内急痛但欲卧不欲行榮氣獨¶
　和於内衞氣獨和於外榮衞不相和諧相&KR0366;而¶
　爲病腰中直者衞不利於外也腹内痛者榮不¶
　和於内也但欲卧不欲行者榮衞不營也¶
寸口脉緩而遲緩則陽氣長其色鮮其顔光其聲¶
啇毛髮長遲則隂氣盛骨髓生血滿肌肉&KR0131;薄鮮¶
鞕隂陽相抱榮衞俱行剛柔相&KR0366;名曰強也¶
緩爲胃脉胃合衞氣衞温分肉充皮毛肥腠理¶
司開闔衞和氣舒則顔色光&KR0243;聲清毛澤矣遲¶
爲脾脉脾合榮氣榮養骨髓實肌肉濡筋絡利¶
<pb:KR3e0008_SBCK_001-37b>¶
　關節榮和血滿則骨正髓生肌肉&KR0131;硬矣隂陽¶
　調和二氣相抱而不相戾榮衞流通剛柔相得¶
　是爲強壯¶
趺陽脉滑而&KR0131;滑者胃氣實&KR0131;者脾氣強持實撃¶
強痛還自傷以手把刃坐作瘡也¶
趺陽之脉以&KR0049;脾胃滑則榖氣實是爲胃實&KR0131;¶
則隂氣勝是爲脾強以脾胃一實一強而相&KR0366;¶
撃故令痛也若一強一弱相&KR0366;則不能作痛此¶
脾胃兩各強實相撃府臟自傷而痛譬若以手¶
把刃而成瘡豈非自貽其害乎¶
<pb:KR3e0008_SBCK_001-38a>¶
寸口脉浮而大浮爲虚大爲實在尺爲關在寸爲¶
格關則不得小便格則&KR0269;逆¶
　經曰浮爲虛内經曰大則病進浮則爲正氣虚¶
　大則爲邪氣實在尺則邪氣關閉下焦裏氣不¶
　得下通故不得小便在寸則邪氣格拒上焦使¶
　食不得入故&KR0269;逆¶
趺陽脉伏而濇伏則&KR0269;逆水榖不化濇則食不得¶
入名曰關格¶
　伏則胃氣伏而不宣中焦關格正氣壅塞故&KR0269;¶
　逆而水榖不化濇則脾氣濇而不布邪氣拒于¶
<pb:KR3e0008_SBCK_001-38b>¶
　上焦故食不得入¶
脉浮而大浮爲風虛大爲氣強風氣相&KR0366;必成&KR1034;¶
&KR0473;身體爲痒痒者名泄風乆乆爲痂&KR0746;¶
　痂&KR0746;者眉少髮稀身有乾瘡而醒臭内經曰脉¶
　風成厲¶
寸口脉弱而遲弱者衞氣微遲者榮中寒榮爲血¶
血寒則發&KR0044;衞爲氣氣微者心内飢飢而虚滿不¶
能食也¶
衞爲陽榮爲隂弱者衞氣㣲陽氣不足也遲者¶
　榮中寒經中客邪也榮客寒邪&KR0366;而發&KR0044;也陽¶
<pb:KR3e0008_SBCK_001-39a>¶
　氣内㣲心内雖飢飢而虚滿不能食也¶
趺陽脉大而&KR0131;者當即下利爲難治¶
　大爲虚&KR0131;爲寒胃中虚寒當即下利下利脉當¶
㣲小反&KR0131;者邪勝也故云難治經曰下利脉大¶
　者爲未止¶
寸口脉弱而緩弱者陽氣不足緩者胃氣有餘噫¶
而吞酸食卒不下氣填於膈上也¶
弱者陽氣不足陽能消榖陽氣不足則不能消¶
化榖食緩者胃氣有餘則胃中有未消榖物也¶
故使噫而吞酸食卒不下氣填於膈上也金匱¶
<pb:KR3e0008_SBCK_001-39b>¶
　要畧曰中焦未和不能消榖故令噫¶
趺陽脉&KR0131;而浮浮爲氣&KR0131;爲寒浮爲腹滿&KR0131;爲絞¶
痛浮&KR0131;相&KR0366;膓鳴而轉轉即氣動膈氣乃下少隂¶
脉不岀其隂腫大而虚也¶
　浮爲胃氣虚&KR0131;爲脾中寒胃虚則滿脾寒則痛¶
　虚寒相&KR0366;膓鳴而轉轉則膈中之氣因而下泄¶
　也若少隂脉不岀則虚寒之氣至於下焦結於¶
　少隂而聚於隂噐不得發泄使隂腫大而虚也¶
寸口脉㣲而濇㣲者衞氣不行濇者榮氣不足榮¶
衞不能相將三焦無所仰身體痺不仁榮氣不足¶
<pb:KR3e0008_SBCK_001-40a>¶
則煩疼口難言衞氣虚則惡寒數欠三焦不歸其¶
部上焦不歸者噫而酢吞中焦不歸者不能消榖¶
引食下焦不歸者則遺溲¶
　人養三焦者血也護三焦者氣也榮衞俱損不¶
　能相將而行三焦無所依仰身體爲之頑痺而¶
　不仁内經曰榮氣虚而不仁鍼經曰衞氣不行¶
　則爲不仁榮爲血血不足則煩疼榮属心榮弱¶
　心虚則口難言衞爲陽陽㣲則惡寒衞爲氣氣¶
　虚則數欠三焦因榮衞不足無所依仰其氣不¶
　能歸其部金匱要畧曰上焦竭善噫上焦受中¶
<pb:KR3e0008_SBCK_001-40b>¶
焦氣中焦未和不能消榖故令噫耳下焦竭即¶
遺溺失便以上焦在膈上物未化之分也不歸¶
者不至也上焦之氣不至其部則物未能傳化¶
故噫而酢吞中焦在胃之中主腐熟水榖水榖¶
化則思食中焦之食不歸其部則水榖不化故¶
　云不能消榖引食下焦在膀胱上口主分别清¶
　濁溲小便也下焦不歸其部不能約制溲便故¶
遺溲¶
趺陽脉沉而數沉爲實數消榖緊者病難治¶
　沉爲實者沉主裏也數消榖者數爲&KR0044;也緊爲¶
<pb:KR3e0008_SBCK_001-41a>¶
　肝脉見於脾部木來剋&KR0095;爲&KR0017;賊相刑故云難¶
治¶
寸口脉㣲而濇㣲者衞氣衰濇者榮氣不足衞氣¶
衰靣色黃榮氣不足靣色青榮爲根衞爲葉榮衞¶
俱㣲則根葉枯槁而寒慄欬逆唾腥&KR0269;涎沫也¶
衞爲氣靣色黃者衞氣衰也榮爲血靣色青者¶
榮血衰也榮行脉中爲根衞行脉外爲葉榮爲¶
隂衞爲陽榮爲根衞爲葉根葉俱㣲則隂陽¶
　之氣内衰致生寒慄而欬逆唾腥&KR0269;涎沫也¶
趺陽脉浮而芤浮者衞氣衰芤者榮氣傷其身體¶
<pb:KR3e0008_SBCK_001-41b>¶
痩肌肉甲錯浮芤相&KR0366;宗氣衰㣲四属㫁絶¶
　經曰衞氣盛名曰高高者&KR0064;狂而肥榮氣盛名¶
　曰章章者&KR0064;澤而光其身體痩而不肥者衞氣¶
　衰也肌肉甲錯而不澤者榮氣傷也宗氣者三¶
　焦歸氣也四属者皮肉脂髓也榮衞衰傷則宗¶
　氣亦㣲四属失所滋養致㫁絶矣¶
寸口脉㣲而緩㣲者衞氣踈踈則其膚空緩者胃¶
氣實實則榖消而水化也榖入於胃脉道乃行而¶
入於經其血乃成榮盛則其膚必踈三焦絶經名¶
曰血崩¶
<pb:KR3e0008_SBCK_001-42a>¶
　衞爲陽㣲爲亡陽脉㣲者衞氣踈衞温分肉肥¶
　腠理衞氣旣踈皮膚不得温肥則空虚也經曰¶
　緩者胃氣有餘有餘爲實故云緩者胃氣實内¶
　經曰食入於胃&KR0075;精於脉是榖入於胃脉道乃¶
　行也鍼經曰飲而液滲於絡合和於血是水入¶
　於經其血乃成也胃中榖消水化而爲血氣今¶
　衞踈榮盛是榮氣強而衞氣弱也衞氣弱者外¶
　則不能固宻皮膚而謂之氣踈内則不能衞護¶
　其血而血爲之崩經常也三焦者氣之道路衞¶
　氣踈則氣不循常度三焦絶其常度也¶
<pb:KR3e0008_SBCK_001-42b>¶
趺陽脉㣲而緊緊爲寒㣲則爲虚㣲緊相&KR0366;則爲¶
短氣¶
中虚且寒氣自短矣¶
少隂脉弱而濇弱者㣲煩濇者厥逆¶
　煩者&KR0044;也少隂脉弱者隂虚也隂虚則發&KR0044;以¶
　隂部見陽脉非大虚也故生㣲煩厥逆者四肢¶
　冷也經曰隂陽不相順接便爲厥厥者手足厥¶
　冷是也少隂脉濇者隂氣濇不能與陽相順相¶
　接故厥逆也¶
趺陽脉不出脾不上下身冷膚鞕¶
<pb:KR3e0008_SBCK_001-43a>¶
　脾胃爲榮衞之根脾能上下則水榖消磨榮衞¶
　之氣得以行脾氣虚衰不能上下則榮衞之氣¶
　不得通營於外故趺陽脉不岀身冷者衞氣不¶
　温也膚鞕者榮血不濡也¶
少隂脉不至腎氣㣲少精血奔氣促迫上入&KR0336;膈¶
宗氣反聚血結心下陽氣退下&KR0044;歸隂股與隂相¶
動令身不仁此爲尸厥當刺期門巨闕¶
　尸厥者爲其從厥而生形無所知其狀若尸故¶
名尸厥少隂脉不出則厥氣客於腎而腎氣㣲¶
少精血厥氣上奔填塞&KR0336;膈壅遏陽氣使宗氣¶
<pb:KR3e0008_SBCK_001-43b>¶
　反聚而血結心下鍼經曰五榖入於胃其糟粕¶
　津液宗氣分爲三隧宗氣積於&KR0336;中岀於喉嚨¶
　以貫心脉而行呼吸又曰榮氣者必其津液注¶
　之於脉化而爲血以營四末今厥氣大甚宗氣¶
　反聚而不行則絶其呼吸血結心下而不流則¶
　四體不仁陽氣爲厥氣所擁不能宣發退下至¶
　隂股間與隂相動仁者柔也不仁者言不柔和¶
　也爲寒&KR0044;痛痒俱不&KR0116;知者也陽氣外不爲使¶
　内不得通榮衞俱不能行身體不仁狀若尸也¶
　内經曰厥氣上行滿脉去形刺期門者以通心¶
<pb:KR3e0008_SBCK_001-44a>¶
　下結血刺巨闕者以行&KR0336;中宗氣血氣流通厥¶
氣退則甦矣¶
寸口脉㣲尺脉&KR0131;其人虛損多汗知隂常在絶不¶
見陽也¶
　寸㣲爲亡陽尺緊爲隂勝陽㣲隂勝故云虛損¶
　又加之多汗則愈損陽氣是隂常在而絶不見¶
　陽也¶
寸口諸㣲亡陽諸濡亡血諸弱發&KR0044;諸緊爲寒諸¶
乘寒者則爲厥欝冐不仁以胃無榖氣脾濇不通¶
口急不能言戰而慄也¶
<pb:KR3e0008_SBCK_001-44b>¶
衞陽也㣲爲衞氣㣲故云亡陽榮血也濡爲榮¶
氣弱故云亡血弱爲隂虚虚則發&KR0044;緊爲隂勝¶
故爲寒諸乘寒者則隂陽俱虚而爲寒邪乘之¶
也寒乘氣虚抑伏陽氣不得宣發遂成厥也欝¶
冐爲昏冐不知人也不仁爲強直而無&KR0116;也爲¶
　尸厥焉以胃無榖氣致脾濇不通於上下故使¶
　口急不能言戰者寒在表也慄者寒在裏也¶
問曰濡弱何以反適十一頭師曰五臟六腑相乘¶
故令十一¶
　濡弱者氣血也徃反有十一頭頭者五臟六腑¶
<pb:KR3e0008_SBCK_001-45a>¶
　共有十一也¶
問曰何以知乘腑何以知乘臟師曰諸陽浮數爲¶
乘腑諸隂遲濇爲乘臟也¶
　腑陽也陽脉見者爲乘腑也臟陰也隂脉見者¶
　爲乘臟也¶
　　　釋音¶
　見(音現/下同)讝(職廉切病人/寐而自語也)劇(竭㦸切/甚也)¶
　鞕(音硬/下同)灑淅(上所下切下/音析寒驚皃)惡(烏路/切)¶
　呴(香句切噓/氣徃來也)濡(汝朱切/潤也)闔(音/合)¶
　噪(子到切/動也)藹(於盖/切)瞥(匹㓕/切)¶
<pb:KR3e0008_SBCK_001-45b>¶
　縈(於營/切)駃(音夬/疾皃)痞(音/備)¶
　而濡(音軟/柔也)轉索(上株戀切/下蘇各切)濈(阻立切汗/岀和也)¶
　趺(音/夫)腐(音府/爛也)燥(蘇到切/乾也)¶
　噫(乙界/切)爍(式灼/切)溲(所留切/弱也)¶
　漐(直立/切)俠(音恊又/音夾)黧(力攴切色/黑而黄也)¶
　䭇(音噎/義同)&KR0938;(於月切/逆氣也)衂(女六/切)¶
　慄(音栗/懼皃)邪中(音/衆)溷(胡困切/濁亂也)¶
　拂欝(上音佛/下音熨)癰(於容/切)嗢(乙骨切/嗢咽也)¶
　豚(徒渾/切)盍(音/合)圊(七情切/厠也)¶
　湫(子由切又/子小切)齗(魚斤/切)麋(音/迷)¶
<pb:KR3e0008_SBCK_001-46a>¶
　悍(胡旦/切)眥(靜計/切)參差(上初簮切/下楚冝切)¶
　銓(七全/切)銖(音/殊)滀(音畜水/聚也)¶
　其差(楚&KR0520;/切)呻(音/申)卵(音盧/管切)¶
　嚨(力公切/喉嚨也)菽(音叔/豆也)勁(居正切/徤也)¶
　淖(奴教/切)覆(芳救/切)¶
　牝藏(上毗忍切下本/浪切隂藏也)&KR0337;(以羊/切)¶
　僵仆(上音薑/下音副)翕奄(上音吸/下音掩)見陽(音/現)¶
　股(音古/脾也)惵(徒頰切/動惧皃)諧(音鞋/和也)¶
　戾(音/利)痂&KR0746;(上音加下/力代切)噫(烏介/切)¶
　酢(音/醋)冒(音㡌昏/冒也)芤(苦侯/切)¶
<pb:KR3e0008_SBCK_001-46b>¶
¶
註解傷寒論卷第一(終)¶
<pb:KR3e0008_SBCK_001-47a>¶
