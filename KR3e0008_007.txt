# -*- mode: mandoku-view; -*-
#+TITLE: 注解傷寒論
#+DATE: 2015-09-11 03:53:33.747232
#+PROPERTY: ID KR3e0008
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB03n0107-007注解傷寒論-卷第七之八.
<pb:KR3e0008_SBCK_007-1a>¶
註解傷寒論卷第七之八¶
漢張仲景著　晋王叔和撰次¶
　宋成無巳註　明汪濟川校正¶
　　　辨霍亂病脉證并治第十三¶
問曰病有霍亂者何荅曰嘔吐而利名曰霍亂¶
　三焦者水榖之道路邪在上焦則吐而不利邪¶
在下焦則利而不吐邪在中焦則旣吐且利以¶
飲食不節寒熱不調清濁相干隂陽乖隔遂成¶
霍亂輕者止曰吐利重者揮霍撩亂名曰霍亂¶
問曰病發熱頭痛身疼惡寒吐利者此屬何病荅¶
<pb:KR3e0008_SBCK_007-1b>¶
曰此名霍亂自吐下又利止復更發熱也¶
發熱頭痛身疼惡寒者本是傷寒因邪入裏傷¶
於脾胃上吐下利令爲霍亂利止裏和復更發¶
熱者還是傷寒必汗岀而解¶
傷寒其脉㣲澁者本是霍亂今是傷寒却四五日¶
至隂經上轉入隂必利本嘔下利者不可治也欲¶
似大便而反失氣仍不利者属陽明也便必鞕十¶
三日愈所以然者經盡故也¶
　㣲爲亡陽澁爲亡血傷寒脉㣲澁則本是霍亂¶
　吐利亡陽亡血吐利止傷寒之邪未巳還是傷¶
<pb:KR3e0008_SBCK_007-2a>¶
　寒却四五日邪傳隂經之時裏虚遇邪必作自¶
　利本嘔者邪甚於上又利者邪甚於下先霍亂¶
裏氣大虚又傷寒之邪再傳爲吐利是重虚也¶
　故爲不治若欲似大便而反失氣仍不利者利¶
　爲虚不利爲實欲大便而反失氣裏氣熱也此¶
属陽明便必鞕也十三日愈者傷寒六日傳遍¶
三隂三陽後六日再傳經盡則隂陽之氣和大¶
邪之氣去而愈也¶
下利後當便鞕鞕則能食者愈今反不能食到後¶
經中頗能食復過一經能食過之一日當愈不愈¶
<pb:KR3e0008_SBCK_007-2b>¶
者不屬陽明也¶
　下利後亡津液當便鞕能食爲胃和必自愈不¶
　能食者爲未和到後經中爲復過一經言七日¶
　後再經也頗能食者胃氣方和過一日當愈不¶
愈者暴熱使之能食非陽明氣和也¶
惡寒脉㣲而復利利止亡血也四逆加人參湯主¶
之¶
惡寒脉㣲而利者陽虚隂勝也利止則津液内¶
竭故云亡血金匱玉凾曰水竭則無血與四逆¶
湯温經助陽加人參生津液益血¶
<pb:KR3e0008_SBCK_007-3a>¶
霍亂頭痛發熱身疼痛熱多欲飲水者五苓散主¶
之寒多不用水者理中丸主之¶
頭痛發熱則邪自風寒而來中焦爲寒熱相半¶
　之分邪稍高者居陽分則爲熱熱多欲飲水者¶
　與五苓散以散之邪稍下者居隂分則爲寒寒¶
　多不用水者與理中丸温之¶
理中丸方¶
　　人參(甘温)甘草(炙甘平)¶
　　白术(甘温)乾薑(辛熱已上/各三两)¶
　内經曰脾欲緩急食甘以緩之用甘𥙷之人參¶
<pb:KR3e0008_SBCK_007-3b>¶
白术甘草之甘以緩脾氣調中寒滛所勝平以¶
辛熱乾薑之辛以温胃散寒¶
右四味搗篩爲末蜜和丸如鷄黄大以沸湯數合¶
和一丸研碎温服之日三四夜二服腹中未熱益¶
至三四丸然不及湯湯法以四物依兩數切用水¶
八升煑取三升去滓温服一升日三服加减法¶
若臍上築者腎氣動也去术加桂四两¶
　脾虚腎氣動者臍上築動内經曰甘者令人中¶
　滿术甘壅𥙷桂泄奔豚是相易也¶
吐多者去术加生薑三兩¶
<pb:KR3e0008_SBCK_007-4a>¶
　嘔家不喜甘故去术嘔家多服生薑以辛散之¶
下多者還用术悸者加茯苓二兩¶
　下多者用术以去濕悸加茯苓以導氣¶
渴欲得水者加术足前成四兩半¶
　津液不足則渇术甘以緩之¶
腹中痛者加人參足前成四兩半¶
　裏虚則痛加人參以𥙷之¶
寒者加乾薑足前成四兩半¶
　寒滛所勝平以辛熱¶
腹滿者去术加附子一枚服湯後如食頃飲熱粥¶
<pb:KR3e0008_SBCK_007-4b>¶
一升許㣲自温勿發掲衣𬒳¶
　胃虚則氣壅腹滿甘令人中滿是去术也附子¶
　之辛以𥙷陽散壅¶
吐利止而身痛不休者當消息和解其外宜桂枝¶
湯小和之¶
　吐利止裏和也身痛不休表未解也與桂枝湯¶
　小和之外臺云裏和表病汗之則愈¶
吐利汗岀發熱惡寒四肢拘急手足厥冷者四逆¶
湯主之¶
　上吐下利裏虚汗岀發熱惡寒表未解也四肢¶
<pb:KR3e0008_SBCK_007-5a>¶
拘急手足厥冷陽虚隂勝也與四逆湯助陽退¶
隂¶
旣吐且利小便復利而大汗岀下利清榖内寒外¶
熱脉㣲欲絶者四逆湯主之¶
吐利亡津液則小便當少小便復利而大汗岀¶
　津液不禁陽氣大虚也脉㣲為亡陽若無外熱¶
　但内寒下利清榖爲純隂此以外熱爲陽未絶¶
　猶可與四逆湯救之¶
吐巳下㫁汗岀而厥四肢拘急不解脉㣲欲絶者¶
通脉四逆加猪膽汁湯主之¶
<pb:KR3e0008_SBCK_007-5b>¶
吐巳下㫁津液内竭則不當汗岀汗岀者不當¶
　厥今汗岀而厥四肢拘急不解脉㣲欲絶者陽¶
　氣大虚隂氣獨勝也若純與陽藥恐隂爲格拒¶
　或嘔或躁不得復入也與通脉四逆湯加猪膽¶
　汁膽苦入心而通脉膽寒𥙷肝而和隂引置湯¶
　藥不𬒳格拒内經曰㣲者逆之甚者從之此之¶
謂也¶
吐利發汗脉平小煩者以新虚不勝榖氣故也¶
内經曰食入於隂長氣於陽新虚不勝榖氣是¶
　生小煩¶
<pb:KR3e0008_SBCK_007-6a>¶
　　　辨隂陽易差後勞復病證并治第十四¶
傷寒隂陽易之爲病其人身體重少氣少腹裏急¶
或引隂中拘攣熱上衝胷頭重不欲舉眼中生花¶
膝脛拘急者燒裩散主之¶
　大病新差血氣未復餘熱未盡強合隂陽得病¶
　者名曰易男子病新差未平復而婦人與之交¶
　得病名曰陽易婦人病新差未平復男子與之¶
交得病名曰隂易以隂陽相感動其餘毒相染¶
著如換易也其人病身體重少氣者損動真氣¶
　也少腹裏急引隂中拘攣膝脛拘急隂氣極也¶
<pb:KR3e0008_SBCK_007-6b>¶
　熱上衝胷頭重不欲舉眼中生花者感動之毒¶
　所易之氣薫蒸於上也與燒裩散以道隂氣¶
燒裩散方¶
右取婦人中裩近隱處剪燒灰以水和服方寸匕¶
日三服小便即利隂頭㣲腫則愈婦人病取男子¶
裩當燒灰¶
大病差後勞復者枳實梔子湯主之若有宿食者¶
加大黄如慱碁子大五六枚¶
病有勞復有食復傷寒新差血氣未平餘熱未¶
盡早作勞動病者名曰勞復病熱少愈而強食¶
<pb:KR3e0008_SBCK_007-7a>¶
之熱有所藏因其榖氣留搏兩陽相合而病者¶
名曰食復勞復則熱氣浮越與枳實梔子豉湯¶
　以解之食復則胃有宿積加大黄以下之¶
枳實梔子豉湯方¶
　　枳實(三枚炙/苦寒)梔子(十四枚/擘苦寒)豉(一升綿/褁苦寒)¶
枳實梔子豉湯則應吐劑此云覆令㣲似汗岀¶
者以其熱聚於上苦則吐之熱散於表者苦則¶
發之内經曰火滛所勝以苦發之此之謂也¶
右三味以清漿水七升空煑取四升内枳實梔子¶
煑取二升下豉更煑五六沸去滓温分再服覆令¶
<pb:KR3e0008_SBCK_007-7b>¶
㣲似汗¶
傷寒差巳後更發熱者小柴胡湯主之脉浮者以¶
汗解之脉沉實者以下解之¶
差後餘熱未盡更發熱者與小柴胡湯以和解¶
　之脉浮者熱在表也故以汗解脉沉者熱在裏¶
　也故以下解之¶
大病差後從腰已下有水氣者牡礪澤㵼散主之¶
大病差後脾胃氣虚不能制約腎水水溢下焦¶
腰以下爲腫也金匱要畧曰腰以下腫當利小¶
便與牡礪澤㵼散利小便而散水也¶
<pb:KR3e0008_SBCK_007-8a>¶
牡礪澤㵼散方¶
　　牡礪(醎平/熬)澤㵼(醎寒)括蔞根(苦寒)¶
　　蜀&KR0238;(辛平洗/去脚)葶&KR0995;(苦寒/熬)商陸根(熬辛酸/醎平)¶
　　海藻(醎寒洗去醎/巳上各等分)¶
　鹹味勇泄牡礪澤㵼海藻之鹹以泄水氣内經¶
　曰濕滛於内平以苦佐以酸辛以苦泄之蜀漆¶
　葶&KR0995;括蔞商陸之酸辛與苦以導腫濕¶
右七味異搗下篩爲散更入臼中治之白飲和服¶
方寸匕小便利止後服日三¶
大病差後喜唾乆不了了者胃上有寒當以丸藥¶
<pb:KR3e0008_SBCK_007-8b>¶
温之宜理中丸¶
　汗後陽氣不足胃中虚寒不内津液故喜唾不¶
　了了與理中丸以温其胃¶
傷寒解後虚羸少氣氣逆欲吐者竹葉石膏湯主之¶
　傷寒解後津液不足而虚羸餘熱未盡熱則傷¶
　氣故少氣氣逆欲吐與竹葉石膏湯調胃散熱¶
竹葉石膏湯方¶
　　竹葉(二把/辛平)石膏(一斤/甘寒)半夏(半升洗/辛温)¶
　　人參(三两/甘温)甘草(二两甘/平炙)粳米(半升甘/㣲寒)¶
　　麥門冬(一升甘/平去心)¶
<pb:KR3e0008_SBCK_007-9a>¶
　辛甘發散而除熱竹葉石膏甘草之甘辛以發¶
　散餘熱甘緩脾而益氣麥門冬人參粳米之甘¶
　以𥙷不足辛者散也氣逆者欲其散半夏之辛¶
　以散逆氣¶
右七味以水一斗煑取六升去滓内粳米煑米熟¶
湯成去米温服一升日三服¶
病人脉已解而日暮㣲煩以病新差人強與榖脾¶
胃氣尚弱不能消榖故令㣲煩損榖則愈¶
　陽明王於申酉戌宿食在胃故日暮㣲煩當小下之以¶
　損宿榖¶
<pb:KR3e0008_SBCK_007-9b>¶
　　　辨不可發汗病脉證并治第十五¶
夫以爲疾病至急倉卒尋按要者難得故重集諸¶
可與不可方治比之三隂三陽篇中此易見也又¶
時有不止是三隂三陽岀在諸可與不可中也¶
　諸不可汗不可下病證藥方前三隂三陽篇中¶
　經注已具者更不復岀其餘無者於此已經後¶
　注備見¶
脉濡而弱弱反在關濡反在巔㣲反在上濇反在¶
下㣲則陽氣不足濇則無血陽氣反㣲中風汗岀¶
而反躁煩濇則無血厥而且寒陽㣲發汗躁不得¶
<pb:KR3e0008_SBCK_007-10a>¶
眠¶
　寸關爲陽脉當浮盛弱反在關則裏氣不及濡¶
　反在巔則表氣不逮衞行脉外浮爲在上以候¶
　衞㣲反在上是陽氣不足榮行脉中沉爲在下¶
　以候榮澁反在下是無血也陽㣲不能固外腠¶
　理開踈風因客之故令汗岀而躁煩無血則隂¶
　虚不與陽相順接故厥而且寒陽㣲無津液則¶
　不能作汗若發汗則必亡陽而躁經曰汗多亡¶
　陽遂虚惡風煩躁不得眠也¶
動氣在右不可發汗發汗則衂而渇心苦煩飲即¶
<pb:KR3e0008_SBCK_007-10b>¶
吐水¶
　動氣者築築然氣動也在右者在臍之右也難¶
　經曰肺内證臍右有動氣按之牢若痛肺氣不¶
　治正氣内虚氣動於臍之右也發汗則動肺氣¶
　肺主氣開竅於鼻氣虚則不能衞血血溢妄行¶
隨氣岀於鼻爲衂亡津液胃燥則煩渇而心苦¶
　煩肺惡寒飲冷則傷肺故飲即吐水¶
動氣在左不可發汗發汗則頭眩汗不止筋惕肉瞤¶
　難經曰肝内證臍左有動氣按之牢若痛肝氣¶
　不治正氣内虚氣動於臍之左也肝爲隂之主¶
<pb:KR3e0008_SBCK_007-11a>¶
　發汗汗不止則亡陽外虚故頭眩筋惕肉瞤鍼¶
　經曰上虚則眩¶
動氣在上不可發汗發汗則氣上衝正在心端¶
　難經曰心内證臍上有動氣按之牢若痛心氣¶
　不治正氣内虚氣動於臍之上也心爲陽發汗¶
　亡陽則愈損心氣腎乘心虚欲上凌心故氣上¶
　衝正在心端¶
動氣在下不可發汗發汗則無汗心中大煩骨節¶
苦疼目運惡寒食則反吐榖不得前¶
　難經曰腎内證臍下有動氣按之牢若痛腎氣¶
<pb:KR3e0008_SBCK_007-11b>¶
　不治正氣内虚動氣發於臍之下也腎者主水¶
　發汗則無汗者水不足也心中大煩者腎虚不¶
能制心火也骨節苦疼者腎主骨也目運者腎¶
　病則目&KR1129;&KR1129;如無所見惡寒者腎主寒也食則¶
反吐榖不得前者腎水乾也王氷曰病嘔而吐¶
食乆反岀是無水也¶
咽中閑塞不可發汗發汗則吐血氣欲絶手足厥¶
冷欲得踡卧不能自温¶
　咽門者胃之系胃經不和則咽内不利發汗攻¶
陽血隨發散而上必吐血也胃經不和而反攻¶
<pb:KR3e0008_SBCK_007-12a>¶
　表則陽虚於外故氣欲絶手足冷欲踡而不能¶
　自温¶
諸脉得數動㣲弱者不可發汗發汗則大便難腹¶
中乾胃燥而煩其形相象根本異源¶
　動數之脉爲熱在表㣲弱之脉爲熱在裏發汗¶
　亡津液則熱氣愈甚胃中乾燥故大便難腹中¶
乾胃燥而煩根本雖有表裏之異逆治之後熱¶
傳之則一是以病形相象也¶
脉㣲而弱弱反在關濡反在巔弦反在上㣲反在¶
下弦爲陽運㣲爲隂寒上實下虚意欲得温㣲弦¶
<pb:KR3e0008_SBCK_007-12b>¶
爲虚不可發汗發汗則寒慄不能自還¶
　弦在上則風傷氣風勝者陽爲之運動㣲在下¶
　則寒傷血血傷者裏爲之隂寒外氣沸鬰爲上¶
　實裏有隂寒爲下虚表熱裏寒意欲得温若反¶
發汗亡陽隂獨故寒慄不能自還¶
欬者則劇數吐涎沫咽中必乾小便不利心中飢¶
煩晬時而發其形似&KR1211;有寒無熱虚而寒慄欬而¶
發汗踡而苦滿腹中復堅¶
肺寒氣逆欬者則劇吐涎沫亡津液咽中必乾¶
　小便不利膈中陽氣虚心中飢而煩一日一夜¶
<pb:KR3e0008_SBCK_007-13a>¶
氣大㑹於肺邪正相撃晬時而發形如寒&KR1211;但¶
　寒無熱虚而寒慄發汗攻陽則陽氣愈虚隂寒¶
愈甚故踡而苦滿腹中復堅¶
厥脉緊不可發汗發汗則聲亂咽嘶舌萎聲不得¶
前¶
　厥而脉緊則少隂傷寒也法當温裏而反發汗¶
　則損少隂之氣少隂之脉入肺中循喉嚨挾舌¶
　本腎爲之本肺爲之標本虚則標弱故聲亂咽¶
　嘶舌萎聲不得前¶
諸逆發汗病㣲者難差劇者言亂目眩者死命將¶
<pb:KR3e0008_SBCK_007-13b>¶
難全¶
　不可發汗而強發之輕者因發汗而重而難差¶
　重者脫其隂陽之氣言亂目眩而死難經曰脫¶
　陽者見鬼是此言亂也脫隂者目肓是此目眩¶
　也眩非玄而見玄是近於肓也¶
欬而小便利若失小便者不可發汗汗岀則四肢¶
厥逆冷¶
　肺經虚冷上虚不能治下者欬而小便利或失¶
　小便上虚發汗則陽氣外亡四肢者諸陽之本¶
　陽虚則不與隂相接故四肢厥逆冷¶
<pb:KR3e0008_SBCK_007-14a>¶
傷寒頭痛翕翕發熱形象中風常㣲汗岀自嘔者¶
下之益煩心中懊憹如飢發汗則致痓身強難以¶
屈伸熏之則發黄不得小便灸則發欬唾¶
傷寒當無汗惡寒今頭痛發熱㣲汗岀自嘔則¶
傷寒之邪傳而爲熱欲行於裏若反下之邪熱¶
乘虚流於胷中爲虚煩心懊憹如飢若發汗則¶
虚表熱歸經絡熱甚生風故身強直而成痓若¶
熏之則火熱相合消爍津液故小便不利而發¶
黄肺惡火灸則火熱傷肺必發欬嗽而唾膿¶
　　辨可發汗證并治第十六¶
<pb:KR3e0008_SBCK_007-14b>¶
大法春夏宜發汗¶
　春夏陽氣在外邪氣亦在外故可發汗¶
凡發汗欲令手足俱周時岀以漐漐然一時間許¶
亦佳不可令如水流漓若病不解當重發汗汗多¶
必亡陽陽虚不得重發汗也¶
　汗緩緩岀則表裏之邪悉去汗大岀則邪氣不¶
除但亡陽也陽虚爲無津液故不可重發汗¶
凡服湯發汗中病便止不必盡劑¶
汗多則亡陽¶
凡云可發汗無湯者丸散亦可用要以汗岀爲解¶
<pb:KR3e0008_SBCK_007-15a>¶
然不如湯隨證良驗¶
聖濟經曰湯液主治本乎腠理壅欝除邪氣者¶
於湯爲宜金匱玉凾曰水能凈萬物故用湯也¶
夫病脉浮大問病者言但便鞕爾設利者爲大逆¶
鞕爲實汗岀而解何以故脉浮當以汗解¶
　經曰脉浮大應發汗醫反下之爲大逆便鞕難¶
雖爲裏實亦當先解其外若行利藥是爲大逆¶
　結胷雖急脉浮大猶不可下下之即死况此便¶
難乎經曰本發汗而復下之此爲逆若先發汗¶
治不爲逆¶
<pb:KR3e0008_SBCK_007-15b>¶
下利後身疼痛清便自調者急當救表冝桂枝湯¶
發汗¶
外臺云裏和表病汗之則愈¶
　　　辨發汗後病脉證并治第十七¶
發汗多亡陽讝語者不可下與柴胡桂枝湯和其¶
榮衛以通津液後自愈¶
　胃爲水榖之海津液之主發汗多亡津液胃中¶
燥必發讝語此非實熱則不可下與柴胡桂枝¶
　湯和其榮衞通行津液津液生則胃潤讝語自¶
止¶
<pb:KR3e0008_SBCK_007-16a>¶
此一卷第十七篇凡三十一證前有詳說¶
　　　辨不可吐第十八¶
合四證已具太陽篇中¶
　　　辨可吐第十九¶
大法春宜吐¶
　春時陽氣在上邪氣亦在上故宜吐¶
凡用吐湯中病即止不必盡劑也¶
　要在適當不欲過也¶
病胸上諸實胷中欝欝而痛不能食欲使人按之¶
而反有涎唾下利日十餘行其脉反遲寸口脉㣲¶
<pb:KR3e0008_SBCK_007-16b>¶
滑此可吐之吐之利則止¶
　胷上諸實或痰實或熱欝或寒結胷中欝而痛¶
　不能食欲使人按之反有涎唾者邪在下按之¶
氣下而無涎唾此按之反有涎唾者知邪在胸¶
　中經曰下利脉遲而滑者内實也今下利日十¶
　餘行其脉反遲寸口脉㣲滑是上實也故可吐¶
　之玉凾曰上盛不已吐而奪之¶
宿食在上脘者當吐之¶
　宿食在中下脘者則宜下宿食在上脘則當吐¶
　内經曰其高者因而越之其下者引而竭之¶
<pb:KR3e0008_SBCK_007-17a>¶
病人手足厥冷脉乍結以客氣在胷中心下滿而¶
煩欲食不能食者病在胷中當吐之¶
此與第六卷厥隂門瓜蔕散證同彼云脉乍緊¶
此云脉乍結惟此有異緊爲内實乍緊則實未¶
深是邪在胷中結爲結實乍結則結未深是邪¶
在胷中所以證治俱同也¶
　　釋音¶
拒(音巨/抑也)函(音含又音/咸書函)&KR1129;(音荒目/不明也)¶
腕(音管胃/府也)竭(渠孽切/盡也)蔕(音帝瓜/帝也)¶
<pb:KR3e0008_SBCK_007-17b>¶
¶
註解傷寒論卷第七之八¶
